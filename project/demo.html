<!DOCTYPE html>
<html lang="en">
<head>

    <title> MY WRITINGS  </title>

    <link rel="stylesheet" href="demo.css">
    <link rel="shortcut icon" href="./images/logo1.png" type="image/x-icon">
</head>
<body>

<div class="title">
    <h2> আমার লেখালেখি </h2>

</div>


<div class="keu-nei">

    <h2><b> "কেউ নেই" </b></h2>
    <p> <b>১৩ ফেব্রুয়ারী, ২০১৯ 
        
        বালিশের পাশে রাখা মোবাইলে বাতি জ্বলে উঠল। ভাইভ্রেট করতে শুরু করল যন্ত্রটা। দেয়ালে ঝোলানো দেয়াল ঘড়িটায় রাত দুটা বেজে সাইত্রিশ। এই অসময়ে ফোন আসা অস্বাভাবিক কিছু না। হয়তো কোনো ভি আই পি কোনো অপরাধ করে ধরা পরেছে। এখন যেতে হবে তাদের পা চাটতে। 
        
        “হ্যালো। কে ?”
        
        বিরক্তি ভরা গলায় ফোন রিসিভ করে শ্যামলী থানার অফিসার ইন চার্জ হাসনাইন রহমান। 
        
        “স্যার এতো রাতে  ডিস্টার্ব করার জন্য সরি স্যার। আসলে স্যার একটা ঝামেলার মধ্যে পরে গেছি। কি করব ঠিক বুঝতে পারছি না।”
        
        ফোনের ওপাশ থেকে এস আই খালেকুজ্জাম এর কন্ঠ শোনা যায়। 
        
        “ ইটস ওকে। বলুন কী সমস্যা।”
        
        “স্যার একটা ছেলে এসেছে থানায়। “
        
        “এত রাতে ? দেখ করতে এসেছে নাকি । তো আমি কী করব ? আপনারা হ্যান্ডেল করতে পারেন না ? আমার কাছে কী ? ”  একরকম ধমক দিয়ে ওঠে ওসি হাসনাইন।
        
        “ আসলে স্যার। এক্সাক্লি দেখা করতে আসেনি। কীভাবে বোঝাবো স্যার। আমার মনে হয় স্যারেন্ডার করতে এসেছে।”
        
        “স্যারেন্ডার?”
        
          “জ্বি স্যার। হাতে একটা ছুড়ি ছেলেটার। তাও আবার রক্তমাখা। আমার মনে হয় স্যার আপনার একবার এখানে আশা উচিত “
        
        “কিছু বলেছে আপনাকে ? মানে মার্ডার টার্ডার ?  ছুড়িটা নিয়েছেন ওর কাছ থেকে ?”
        
        “জ্বি স্যার ওইটা সাথে সাথেই পাকরাও করেছি। সেই থেকে চুপ করে বসে আছে স্যার। বুজতেছি না স্যার কী করব । আপনি একটু আসলে……”
        
        পূরো কথাটা শেষ করতে না দিয়েই ফোন রেখে দেয় ওসি হাসনাইন। ট্রাউজার টা চেইঞ্জ করে একটা টি শার্ট গায়ে চাপিয়ে বেরিয়ে পরে থানার উদ্দেশ্যে। ১৫  মিনিটের পথ। মোটর সাইকেলে চরে মাঝরাতে ফাকা রাস্তায় শ্যমলী থানায় পৌছতে তার সময় লাগে ৮ মিনিট। বেশ ফুরফুরে একটা হাওয়া বইছে। তবে সেটা উপভোগ করার মত সময় কিংবা পরিস্থিতি কোনোটাই নেই। চাকরিটাই এমন। পরিবারের সাথে একটু ভালো মন্দ সময় যে কাটাবেন সে সুযোগটাও মেলে না। সার্ভিস জব। লাইফ ফর দ্যা জেনারেল পিপল। 
        
        থানায় ঢুকেই ওসি সাহেব দেখেলেন একটা কুড়ি বাইশ বছরের ছেলে কমপ্লেইন ডেস্কের সামনে একটা চেয়ারে বসে আছে। একজন কন্সটবেল তাকে এক গ্লাস পানি দেওয়ার চেষ্টা করছে। কিন্তু ছেলেটার নজর মেঝের দিকে। তার পড়নে সবুজ রঙের একটা চেক ফুল হাতার শার্ট, আর একটা নেভী বুলু ট্রাউজার। ট্রাউজারের হাঁটুর কাছে এবং শার্টের নানান জায়গায় রক্ত লেগে আছে। হাত দুটো যেন কোন রক্তের গামলায় ভেজানো হয়েছে। মুখে কোনো অভিব্যক্তি নেই। নিস্পলক দৃষ্টিতে চেয়ে আছে মাটির দিকে। এস আই খালেক দাঁড়িয়ে আছে ছেলেটার পাশেই ।তার কপালে চিন্তার ভাঁজ স্পষ্ট। 
        
        ওসি সাহেব কে ঢুকতে দেখেই তার ভুঁড়িওয়ালা শরীরটা টানটান হয়ে যায়। অগোছালো একটা সেলুট দেয় সে। 
        
        “কি ব্যাপার খালেক। কিছু জানতে পেরেছেন ?”
        
        “না স্যার। এসেই যে চুপ করে বসে আছে আর কোন কিছু বলার নাম গন্ধ নেই। মূর্তির মতো তাকিয়ে আছে নিচের দিকে।”
        
        “হুম। বোঝাই যাচ্ছে শকে আছে। ছুরিটা কই ?” 
        
        “এইতো স্যার। এখানে…”
        
        বলেই পাশের ডেক্স  একটা ছুরি তুলে দেয় এসআই খালেক। সাত ইঞ্চি লম্বা।  একটা প্যাকেট রাখা হয়েছে সেটা। এভিডেন্স ব্যাগ। 
        
        “হুম ফল কাটার ছুরি। কিন্তু বেশ ধারালো। চাইলে মাংসের ঊপর দিয়ে চালিয়ে ফালাফালা করে ফেলা যাবে। রক্তে পুরো মাখামাখি অবস্থা। সুতরাং বোঝাই যাচ্ছে কাউকে বারবার আঘাত করা হয়েছে। আচ্ছা কোনো ফোন এসেছে ? খুন টুন হয়েছে বলে ? “ 
        
        “না স্যার। এমন কোনো খবর তো পাইনি স্যার।ফোন ও আসেনি কোনো  ” 
        
        “তাহলে হয়ত আমাদের এরিয়ার না।”
        
        “হতে পারে স্যার।” 
        
        
        “বডি চেক করেছেন  ? ছেলেটার কোনো আইডেন্টিটি জানতে পেরেছেন ?”
        
        “আসলে আমি স্যার ছুরি দেখে…………. আর আপনাকে আসতে বলেছি বলে আর……”
        
        “আমাকে আসতে বলেছেন তাই আর কোনো কাজ করা যাবে না তাইতো। মানে আমাকে ছাড়া কী কিছু করার গতি নেই আপনাদের ?হুফ… বাঙালীর  দ্বারা না কিচ্ছু হবে না। যান বডি চেক করেন ছেলেটার। দেখেন কী পান…”
        
        এস আই খালেক একজন কন্সটবেলকে ইশারা করল ছেলেটাকে চেক করার জন্য। কন্সটবেল গায়ের জোরে ছেলেটাকে দাড় করালো। ছেলেটার পকেট থেকে শুধু একটা স্মার্টফোন পাওয়া গেল। কন্সটবেল যেই পকেট থেকে মোবাইলটা বের করল অমনি ছেলেটা খপ করে কন্সটবলের হাত চেপে ধরল। আর বেখাপ্পা ভাবে পাগলের মতো চ্যাচাতে লাগল, 
        
        “আফরা…… আফরা…… আফরা রে বাঁচান। মাইরা ফেলব ওরে। তারাতারি করেন আপনারা। আমার আফরারে মাইরা ফেলবে ও। বাঁচান । কিছু করেন।” 
        
        এক মূহুর্তের জন্য সবাই এক প্রকার ভয় পেয়ে গিয়েছিল। ছেলেটার পাগলামি দেখে হতবাগ হয়ে দাড়িয়ে রইল সবাই। এতক্ষন নিজের হাত আর জামাকাপড়ের দিকে খেয়াল করেনি ছেলেটা। এবারে চোখ পরতেই।
        
        “অ্যায়... রক্ত ? রক্ত আইছে কোই থাইকা। আমার গায়ে আইলো কোই থাইকা। আমার আফরারে মাইরা ফালাইছে। আমি বাচাইতে পারলাম না ওরে। ওয় মাইরা ফালাইলো। “
        
        বলে চিৎকার করে কাঁদতে লাগল ছেলেটা। তাকে থামানোর চেষ্টা চলতে লাগল পূরোদমে। কিন্তু কোনো লাভ হল না তাতে। হঠাত কান্না থামিয়ে ছেলেটা উম্মাদের মত হাসতে লাগল, 
        
        “মাইরা ফালাইছে…… হা হা হা হা…… মাইরা ফালাইছে। যেডা কইছিল ওইডাই করছে। ওয় ওর কথা রাখছে। দেখ আমার হাতে রক্ত…… হ আহা । আফরার রক্ত। “ 
        
        নিজের হাতে লেগে থাকা শুকনো রক্ত নিজের চেহারায় ডলতে লাগল সে।  উম্মাদের মতো সাড়া জাগিয়ে চিৎকার করে হাসতে লাগল। মাঝরাতে প্রায়নির্জন থানার দেয়ালে দেয়ালে প্রতিফলিত হয়ে একটা অদ্ভত পরিবেশের জন্ম দিল। 
        
        “স্যার, এ তো পুরোপুরি ম্যড। হাসপাতালে নিতে হবে মনে হচ্ছে।” অবাক হয়ে বলল এস আই খালেক। 
        
        “সেটা পরে দেখা যাবে। মোবাইলটা দেখি।” 
        
        মোবাইল হাতে নিয়ে নেড়েচেড়ে দেখল ওসি হাসনাইন। 
        
        “হুম বেশি দামি মোবাইল না।হয় নতুন কিনেছে নাহয় খুবই কেয়ারফুল মানুষ ছেলেটা। স্ক্রিনে কোনো ফাটল নেই। ফিঙ্গারপ্রিন্ট দেওয়া। আচ্ছা খালেক এক কাজ করুন। ও শান্ত হলে ব্লাড স্যম্পল নিন। হাত পা পরিষ্কার করে নতুন কাপর পরিয়ে আমার কেবিনে নিয়ে আসুন। আমি মোবাইল নিয়ে যাচ্ছি। ও আসলে লক খুলে দেখতে হবে।”
        
        “ইয়েস স্যার।”
        
        ওসি হাসনাইন তার কেবিনে এসে বসলেন। মাঝরাতের ঘুমটা তার ছুটে গেছে। অবশ্য পুলিশ বাহিনীতে যোগ দেবার পর থেকেই এমন অবস্থা তার। স্বাভবিক মানুষের নিদেন পক্ষে ৬ ঘন্টা ঘুমানো প্রয়োজন। কিন্তু দেখা গেছে রোজ গড়ে তার সেই ৬ ঘন্টাও ঘুমানো হয় না। বাংলাদেশের পুলিশ ব্যাবস্থা সম্পর্কে যেমন কানাঘুষো শোনা যায় তার  মধ্যে থেকেও নিজের কাজ এবং দায়িত্বের প্রতি খুব শ্রদ্ধাশীল ওসি হাসনাইন রহমান। নিজের জ্ঞান থাকতে আজ অবধি আইনের বাহিরে কোনো কাজ করেননি তিনি। যদিও মাঝে মাঝে উর্ধতন কর্মকর্তাদের জন্য কিছু জায়গায় তাকে নিজের দায়িত্বের সাথে দু নাম্বারি করতে হয়েছে। তাও, যে দশ টাকা ঘুষ খায় তার চেয়ে যে এক টাকা ঘুষ খায় সে একটু হলেও ভালো মানুষ। 
        
        নিজের চেয়ারে বসে পাক খেতে থাকা ফ্যানের দিকে তাকিয়ে এই ছেলেটার সম্পর্কে ভাবছিলেন তিনি। তার কেবিনে এসি নেই। লাগানোর জন্য অনুমোদন ঠিকই এসেছিল। কিন্তু ওই অবধিই। 
        তিনি ভাবলেন ছেলেটা এতটা শক পেল কিভাবে।অবশ্য কাছের কোনো  মানুষ হারালে মানুষ এমন শক পায়। ওর শরীরে যেমন ভাবে রক্ত লেগে আছে তাতে বোঝাই যাচ্ছে  একটা কিছু হয়েছেই। কিন্তু এখন অবধি খুন হয়েছে বলে বা কোনো অ্যাটাক হয়েছে বলে কোনো খবর আসেনি। এমন ও হতে পারে মাঝরাত বলে কেউ খেয়াল করেনি।
        
         আফরা নামের কারো কথা বারবার বলছে ছেলেটা। এই আফরা হতে পারে ছেলেটার প্রেমিকা। হতে পারে খুব কাছের কেউ। বেস্ট ফ্রেন্ড ও হতে পারে।বর্তমান জেনারেশনের কিশোর কিশোরী রা নিজের ঘরের চেয়ে বাইরের মানুষ কে বেশি গুরুত্ব দেয়। অহেতুক। বুঝতে পারে সবটাই। কিন্তু ভুত দেরি হয়ে যায় তখন।  
        এখন ছেলেটার আইডেন্টিটি জানাটা খুবই দরকার। টেবিলের ওপরে রাখা স্মার্টফোনটার দিকে একবার তাকান তিনি। 
        
        রাত ৩.২৮ 
        
        দরজায় টোকা পরতেই  তন্দ্রা ভেঙ্গে যায় ওসি হাসনাইন এর। আজ মনে হচ্ছে একটু বেশিই ক্লান্ত। নাহলে কখনো ভাবতে ভাবতে ঘুমোন না তিনি। 
        
        “স্যার। ছেলেটাকে নিয়ে আসছি,” দরজায় দাড়িয়ে বললেন এস আই খালেক
        
        “হুম আসুন।” 
         ইশারায় চেয়ারে বসতে বললেন দুজনকে। ছেলেটা এখন শান্ত। কিন্তু চেহারায় সেই আগের নির্জিব ভাবটা ফুটে উঠেছে। এক দৃষ্টিতে তাকিয়ে আছে মেঝের দিকে। 
        
        “তোমার নাম কী?” ছেলেটার উদ্দেশ্যে জিজ্ঞেস করলেন ওসি সাহেব। কিন্তু কোনো উত্তর নেই।
        
        “এই যে, মূর্তিমানব। বাড়ি কোথায় ? নাম কী ?”
        
        এবারো নিরুত্তোর।  বোঝা যাচ্ছে এ কথা বলবে না। ছেলেটার হাতের আঙ্গুল দিয়ে ফোনের লক খোলা হল। সে কোনো প্রকার বাঁধা দেবার চেষ্টা করল না। 
        
        ডায়াল কল চেক করলেন তিনি। একটা নম্বর পাওয়া গেল লাস্ট কল চিহ্নিত। ডায়াল করা হল সেই নম্বর। কয়েকবার রিং হয়ে কেটে গেল ফোন। বোঝা যাচ্ছে নম্বরের মালিক শেষরাতের ঘুমে মগ্ন। আবার ডায়াল করা হল। দুবার রিং হয়ে ওপাশ থেকে একটা ঘুম জরানো কন্ঠ শোনা গেল। 
        
        “হ্যালো। কী ব্যাপার রে। এতো রাতে কী হল আবার তোর?”
        “কে বলছেন?” 
        সতর্ক হয়ে গেল ফোনের ওপাশে থাকা কন্ঠস্বরটি। 
        “আপনি কে। জিদানের নাম্বার থেকে কল করছেন কীভাবে? জিদান কই ?”
        
        “ও তাহলে এর নাম জিদান। আপনি কে ?”
        
        “সেটা আপনাকে বলতে যাব কেন। আপনি কে? আর এই নম্বর পেলেন কোত্থেকে ?”
        
        “দেখুন আমি শ্যমলি থানা থেকে ওসি হাসনাইন বলছি। আপনার এই জিদান নামের লোকটা থানায় এসে স্যারেন্ডার করেছে। ওর কাছ থেকেই এই ফোনটা কালেক্ট করেছি আমরা।”
        
        “স্যারেন্ডার মানে। ও স্যারেন্ডার করবে কেন? কী করল ও?”
        
        “সেটা ঠিক আমরাও বলতে পারছি না। মনে হচ্ছে কোনো ক্রাইম এর সাথে জরিয়ে পরেছে এই জিদান। আপনার নামটা কী জানতে পারি মি……”
        
        “কল্লোল। আমার নাম কল্লোল দে। কিন্তু ও কী ক্রাইম করবে। ওর তো মশা মারারও ক্ষমতা নেই।”
        
        “দেখুন ক্রাইম করেছে কিনা সেটা এখনো নিশ্চিত হয়ে বলা যাচ্ছে না। এমনিতে ওর কাছ থেকে আমরা একটা রক্ত মাখা ছুড়ি উদ্ধার করেছি। এখন আপনাকে যে একবার আইডেন্টিফিকেশনের জন্য আসতে হবে এখানে। “
        
        “হ্যা আমি আসছি। এক্ষনি আসছি।”
        
        “না। এখন আসবেন না। একটু পর আলো ফুটলে বাসা থেকে বের হবেন। আপনার লাইফ রিস্কে ফেলা ঠিক হবে না। রাতে ঢাকার রাস্তার কোনো গ্যারান্টি নেই। আপনি এক কাজ করুন। এই জিদানের বাসার ঠিকানাটা দিন।”
        কল্লোল দে ঠিকানা দিল। নিজের সামনে থাকা একটা কাগজে ঠিকানাটা লিখলেন তিনি। ফোন রেখে জিদানের নামের ছেলেটার দিকে তাকালেন তিনি।
        
        “এই যে মি.জিদান। কথা কী বলবেন ? “
        
        কোনো জবাব নেই। এস আই খালেক নিজের চোয়াল ঘষতে ঘষতে বললেন ,
        
         ”স্যার মনে হচ্ছে না কথা বলবে। আমার তো স্যার সন্ধেহ হচ্ছে। খুন টুন করে এসে এখন এক্টিং করছে বাঁচার জন্য। “ 
        
        “এতো ভালো এক্টিং করতে দেখেছেন কখনো কোনো মার্ডারার কে ?”
        
        “স্যার ইয়াং জেনারেশন তো স্যার। খুব চালু। এখন তো ওই কি যে বের হইছে। মোবাইলে মোবাইলে সবাই এক্টিং করে। “
        
        “হাসালেন খালেক। আমার মনে হয় না এক্টিং করছে। আর করলেও এতো বার আফরা আফরা বলে… “
        
        “আফরা ???? “ কথা শেষ হওয়ার আগেই কথা বলে ওঠে জিদান। 
        
        “হ্যা। আফরা। এই আফরা টা কে ? “ 
        
          সতর্ক হয়ে ওঠেন ওসি সাহেব। খালেক কিছু একটা বলতে যাচ্ছিল হাতের ইশারায় তাকে থামিয়ে দিলেন তিনি। 
        
        “আফরা…...আফরা…… আফরা আর নাই। ওকে মেরে ফেলেছে। ও আর নাই।”
        
        “কে মেরে ফেলেছে?”
        
        “ও বলেছিল আমার কাছে আসলে আফরাকে মেরে ফেলবে। ও কথা দিয়েছিল আফরাকে বাচতে দেবে না। ও ওর কথা রেখেছে। আফরা আর নাই…… চলে গেছে, আর আসবে না।”
        
        “ আচ্ছা ঠিক আছে বুঝলাম। কিন্তু কে মেরেছে এই আফরাকে ? তার নাম কী ?”
        
        “ জোহান।”
        “জোহান কে?”
        “আমার শত্রু। আফরার শত্রু। ও মেরে ফেলেছে আমার আফরাকে। যেমনটা বলেছিল ঠিক অমনটাই করেছে।” 
        
        জিদানের মুখ থেকে সোজা আর কোনো কথা শোনা গেল না। সে বিরবির করে পাগলের মতো প্রলাপ বকতে লাগল। 
        
        
        ভোর ৪.০৫ 
        
        থানায় হাজির হয়েছে কল্লোল দে। নিষেধ সত্বেও সকাল হবার আগেই সে এসেছে থানায়। কারন জানতে চাইলে বলল,
        “আমার বন্ধু থানায় বন্ধি আর আমি নাক ডেকে ঘুমাব। এমন কীভাবে হয়,”
        
        “বুঝলাম। তো এই বন্ধুটি কী করেছে বলে মনে হয়?”
        
        “আমি কিছুই জানিনা স্যার। আমি নিজেও বুঝতে পারছি না হচ্ছে টা কী।”
        
          “এই আফরাটা কে?”
        
        “আফরা জিদানের প্রেমিকার নাম। সব সময় ওর কাছে শুনতাম আফরার নাম। কিন্তু সামনাসামনি দেখা হয়নি কখনো। দেখা করতে চাইলে বলত আফরার নাকি লজ্জা বেশি তাই দেখা করতে পারছে না। কিন্তু আপনি জানলেন কীভাবে আফরার নাম?”
        
        “আমাদের সন্দেহ এই আফরার খুন হয়েছে।”
        
        “কী বলছেন স্যার। আফরাকে কে মারবে?”
        
        “মনে তো হচ্ছে জিদানের কোনো শত্রু। আচ্ছা ওর কোনো শত্রু আছে বলে জান ?”
        
        “না স্যার। জিদান খুব চাপা স্বভাবের ছেলে। কথা বার্তা খুব ই কম বলে। চলাফেরাও সাদামাটা। বেশি কারো সাথে মেশে না একটা। ভার্সিটিতে আমার সাথেই যা এক্টূ বন্ধুক্ত।”
        
        “হিংসা করে এমন কেউ ?” 
        
        “স্যার হিংসা করার মতো জিদানের মধ্যে কিছু নেই। ও পড়ালেখাও ও তেমন একটা ভালো না। টাকা পয়সাও খুব একটা নেই। ওর বাবা নেই । মা থাকে গ্রামে। একটা শ-মিল আছে সেটা থেকে সংসার চলে। ও থাকে এখানকার একটা দুই রুমের মেস বাড়িতে। ওর একটা রুম মেট ছিল। মাস খানেক আগে বাসা ছেরে দিয়েছে । তাই এই কদিন ধরে একা থাকে আরকি। ওর ওপর হিংসা হবে এমন কাউকে তো আমি চিনি না।”
        
        “জোহান কে?”
        “জোহান??? না স্যার এমন কাউকে চিনি না আমি।”
        
        “জিদান এই নাম টা বলছিল। বলছিল যে জোহান নাকি আফরাকে খুন করেছে। ওর কাছ থেকে কখনো শুনেছ এই নামটা?”
        
        “না স্যার। জোহান নামটা শুনিনি। আচ্ছা স্যার আফরা খুন হয়েছে এই কথাটা আপনারা এতো জোর দিয়ে কীভাবে বলছেন। ওর লাশটা কী আপনারা পেয়েছেন?”
        
        “লাশ খুজে পেতে হলে আগে জিদানের কাছ থেকে আমাদের ইনফরমেশন পেতে হবে যে লাশটা কোথায়। ওহেতুক আজে বাজে জায়গায় খুজে কী লাভ আছে? কিন্তু তোমার বন্ধুটি কথা বার্তা খুব একটা বলছে না।’
        
        “স্যার আমাকে ওর কাছে নিয়ে চলুন। আমাকে কিছু বললেও বলতে পারে।”
        
        
        সকাল ৬.২৫ 
        
        নিজের কেবিনে চা রুটি খাচ্ছেন ওসি হাসনাইন। তার মাথায় নানান রকম চিন্তা ঘোরাফেরা করছে। অনেক কিছু জানা গেছে জিদানের কাছ থেকে। সেই তথ্যানুসারে খালেককে সহ একটা টিমকে পাঠানো হয়েছে জিদানের বাসার ঠিকানায়। 
        কল্লোল দে এর সাথে দেখা হওয়ার পর জিদান বেশ কিছুটা স্বাভাবিক হয়ে যায়। কল্লোলের প্রশ্নতেই তার কাছ থেকে যা জানা যায় তা কিছুটা এরকম। 
        
        গতকাল বিকেলে শেষবারের মতো দেখা হয়েছিল জিদান আর কল্লোলের। তারা একই এলাকায় থাকে। কল্লোল দোকানে বেরিয়েছিল কাজে , তখন জিদানকে দেখতে পায় কোথাও যাচ্ছে। জিজ্ঞেস করায় জিদান জানায় যে এক ব্লাড ডোনেশন ক্যাম্প বসেছে। সেখানে ব্লাড ডোনেট করতে যাচ্ছে। তার হাবভাব তখন স্বাভাবিক ছিল। ব্লাড ডোনেট করে আনুমানিক রাত আটটা নাগাদ জিদান বাসায় ফেরে। বাসায় ঢুকে সামনের রুমের সাথে লাগোয়া বাথরুমে হাত মুখ ধুয়ে নিজের বেডরুমে প্রবেশ করতেই চমকে যায় জিদান। সে দেখতে পায় তার বিছানার ওপরে তার প্রেমিকা আফরার লাশ পরে আছে। আর তার পাশে বসে আছে জোহান নামের একটা লোক। তার মুখে বিকৃত হাসি। সে জিদানের দিকে তাকিয়ে ক্রূর ভাবে হাসতে হাসতে বলছে,
        
        “আইছস। দেখ কী করছি। ওয় আবার আইছিল তোর কাছে। কইছিলাম না আবার যদি আহে মাইরা ফালামু একদম। দেখ , ভালো মতো চাইয়া দেখ। কাইটা ফালাইছি শালি রে। খতম । কাহিনি খতম। হা হা হা হা”
        
        এক মূহুর্তে জিদানের দুনিয়া উল্টে যায়। তার চোখের সামনেটা ঝাপসা হয়ে আসে। সে চিৎকার দিয়ে জ্ঞান হারায়। যখন তার হুশ ফেরে তখন রাত প্রায় একটা। জোহান আর নেই তার খাটের ওপর। নিজের চোখকে বিশ্বাস করতে পারে না জিদান। তার চোখের সামনে তার ভালোবাসার মানুষটার লাশ পরে আছে।  গলা চিরে দেওয়া হয়েছে। সেখান থেকে বেরিয়ে লকলক করছে গলার শিরা উপশিরা গুলো। সারা দেহে অসংখ্য ছুরিকাঘাতের দাগ। শরীরের কোনো কোনো জায়গা দিয়ে মাংস কেটে আলাদা করে ফেলা হয়েছে। একটা ছুড়ি বিধে আছে আফরার বুকের ঠিক মাঝামাঝি জায়গায়। রক্তে চারিদিক ভেসে যাচ্ছে। এসব দেখে জিদান আর নিজেকে সামলে রাখতে পারে না। দৌরে গিয়ে ঝাপিয়ে পরে প্রাণহীন দেহটার ওপর। চিৎকার করে কাঁদতে থাকে। লাশের বুক থেকে নাকি সে নিজেই ছুরিটা বের করে থানায় নিয়ে আসে জোহানের বিরুদ্ধে অভিযোগ দেওয়ার জন্য। 
        
        সব কথা শোনার পর সাথে সাথে একটা টিমকে পাঠিয়ে দেন তিনি জিদানের বাসায় লাশ এবং আলামত সংগ্রহ করার জন্য। তিনি জিদানকে কিছু প্রশ্ন করলেও সে কোনো জবাব দেয় না। শেষে কল্লোল কেই আবারো জিজ্ঞেস করেন।
        
        “তুমি সিওর জোহান কে চেন না ?”
        
        “না স্যার। জোহানের কথা কখনো শুনিনি ওর কাছে। “
        
        “আচ্ছা। ওর গ্রমের বাড়িতে খবর পাঠানোর ব্যাবস্থা কর। তারা যেন আমাদের সাথে এসে দেখা করে।” 
        “স্যার। জিদানের কী হবে ?”
        
        “দেখ আমরা এখনো ঠিক ভাবে বলতে পারছি না একচুয়ালি কী ঘটেছে। সবটা জেনে যদি দেখা যায় এর সাথে জিদানের কোনো সম্পৃক্ততা নেই। তো ওকে ছেড়ে দেওয়া হবে।”
        
        “তার মানে আপনারা ওকেও সন্দেহ করছেন?”
        
        “আমাদের সন্দেহর লিস্ট থেকে কেউ বাদ যায় না।এমনকি আমরা নিজেরাও না। তুমি যাও এখন। প্রয়োজন হলে আমরা ডেকে নেব। কিন্তু চিন্তা করনা, জিদানের কোনো ক্ষতি হবে না। ”
        
        
        সকাল ৯ টা
        
        নিজের মোবাইলে ক্যান্ডি ক্রাস গেইম খেলছিলেন ওসি হাসনাইন। এটা ওনার একটা অভ্যাস। যখন মাথার অতিরিক্ত খাটনি পরে তখন এক ফাকে তিনি একটু ব্রেক দেন নিজের ব্রেইন কে। এতে করে পরবর্তিতে সে সবল মস্তিষ্কে ভাবতে পারে ঠিক মত। তার মোবাইলে একটা কল আসে। এই আই খালেক। ফোন রিসিভ করেই তিনি বলা শুরু করেন, 
        
        “হ্যা খালেক। কতদূর কী হল। আমি এদিকে অনেক কিছুই জানতে পেরেছি। এই জিদান ছেলেটার মধ্যে ঘাপলা আছে। আপনি তারাতারি লাশটা নিয়ে আসুন। এরপর পোস্টমর্টেমেই সব বোঝা যাবে। আর ব্লাড স্যম্পল ও নিয়ে আসবেন বিছানা থেকে। বুঝলেন?”
         
        “জ্বি স্যার সেটা নাহয় বুঝলাম। কিন্তু…… “ 
        
        “কিন্তু আবার কী?”
         
        “মানে স্যার। লাশ ই তো নেই।”
        
        “কী? লাশ নেই মানে? কী বলতে চাইছ ?”
        
        “স্যার এখানে বিছানায় রক্ত আর রক্ত কিন্তু স্যার লাশ তো নেই। আর স্যার আশ্চর্য ব্যাপার কেউ যে লাশ নিয়ে ভেগে যাবে,  বিছানা ছারা ঘরের আর কোথাও কোনো  রক্তের চিহ্ন নেই স্যার। 
        আশে পাশের এলাকায় ও স্যার সার্চ করছি। কোথাও কিছুই পেলাম না স্যার। “
        
        “ব্যাপার টা কেমন হল তাহলে?”
        
        “সেটাই তো স্যার। আমার মনে হয় ওই পোলা বানিয়ে বানিয়ে মিথ্যে বলছে স্যার।
        
         ও বলছে একটার সময় লাশ দেখে নাকি বিকট ভাবে কেঁদেছে আর চিৎকার করেছে। 
        
        কিন্তু স্যার প্রতিবেশীরা কেউ বিকট চিৎকার কী । আস্তে শব্দও শুনতে পায়নি স্যার।
        
         আর স্যার এই আফরা বা জোহান কাউকেই নাকি  কেউ আসতে দেখে নি এই বাড়িতে।” 
        
        “তাহলে এতোগুলো মিথ্যে কেন বলল ছেলেটা। আর রক্ত আসল কোথা থেকে?”
        
        “ আমার তো স্যার সব মাথার উপর দিয়ে যাচ্ছে। স্যার কিছু বুঝতে পারতেছি না স্যার। সেই তখন থেকে না খেয়ে স্যার কাজ করছি……”
        
        “খাওয়ার কথা বাদ দিয়ে কাজের কথা বলুন। শুধু শুধু মিথ্যে বলার তো কোনো কারন আমি দেখছি না। আর এত সাহস যে মিথ্যে নাটক সাজিয়ে থানায় আসবে ছুড়ি নিয়ে। আর সবথেকে বড় কথা হচ্ছে রক্ত এলো কোথা থেকে…… আচ্ছা আপনি এক কাজ করুন , ওখান থেকে ব্লাড স্যাম্পল কালেক্ট করে চলে আসুন থানায়। আমি দেখছি এদিকে জিদানের কী করা যায়।”
        
        “ওকে স্যার।” 
        
        
        সকাল ৯.১৫ 
        
        “এই যে গল্পকার। কই লাশ কই ? কিছু তো খুজে পেল না ওরা। এত বড় মিথ্যে বলার মানেটা কী ?” 
        জিদানের উদ্দেশ্যে কথা গুলো বলেন ওসি সাহেব। জিদান অবাক হয়ে যায়। বলে কী ইনি। সে নিজের চোখে আফরার লাশটাকে দেখেছে। নিজের হাতে, এই হাত দুটো দিয়ে সে আফরার রক্ত মাখা লাশটা জরিয়ে ধরে কেঁদেছে । আর এরা বলছে লাশ নেই। 
        
        “স্যার। আপনি কী আমার সাথে ফাজলামো করছেন ?”
        
        “আমি ফাজলামো করছি ? আরে ফাজলামো তো করছিস তুই। কী পেয়েছিস পুলিশ কে ? তোর বাবার চাকর? যে কোনো ফালতু বানানো গপ্পো বলে তাদের খাটাবি শুধু ,আর বসে বসে মজা লুটবি? “
        
        “স্যার এটা কোনো বানানো গপ্পো না । ও আফরাকে মেরে ফেলেছে। ও আসলেই  খুন করেছে। এই গলাটা ডান থেকে বামে পুরো দু ভাগ করে দিয়েছে স্যার, সারা শরীরে স্যার……”
        
        “শাট আপ। আর একটাও মিথ্যে কথা না। যদি খুন করে থাকে তো লাশটা কোথায় ? ইঁদুরে খেয়েছে নাকি ভুতে তুলে নিয়ে গেছে ?”
        
        “আমি জানি না স্যার লাশ কোথায়। কিন্তু আমি স্যার মিথ্যে কথা বলছি না স্যার। “
        
        ঘন্টা খানেন নানান প্রশ্ন আর গালাগাল করেও জিদান কে টলানো গেল না। সে বারবার বলেই চলল খুন হয়েছে আর জোহান ই খুন করেছে। ইন্টারোগেশনের সব বিদ্যা কাজে লাগিয়েও যখন কোনো ভিন্ন উত্তর পেলেন না ওসি হাসনাইন, তখন তার মন বলল কোনো না কোনো ঝামেলা হয়েছেই। সে এবার অন্য পন্থা অবলম্বন করল, 
        
        “ঠিকাছে মি.জিদান। মানলাম যে খুন হয়েছে আর জোহান নামের লোকটাই আততায়ী। এখন যদি আততায়ি কে ধরতে হয় কিংবা লাশ উদ্ধার করতে হয়ে তাহলে তো কোনো একটা আইডেন্টিটি লাগবে নাকি ? তোমার মোবাইল ঘেটেও তো আফরা বা অন্য কারো কোনো ছবি পেলাম না খুজে। কীভাবে খুজে পাবো ওদের ?”  
        
        “আফরা খুব পর্দাশিল মেয়ে ছিল। ও ছবি তুলত না। ও বলত ছবি তুলে নিজের একটা অংশ পৃথিবীতে রেখে গিয়ে কী লাভ। মাটিটেই তো ফিরে যেতে হবে। “
        
        “বাহ। খুব ভালো। কিন্তু এখন ওকে খুজে পাবো কীভাবে? মাটির তলায় তো আর খোজ লাগাতে পারব না ভাই।”
        
        জিদান একটা দীর্ঘশ্বাস ফেলে। ওসি সাহেবের খুব মায়া হয়। সে বলে, 
        
        “আচ্ছা। স্কেচ আর্টিস্ট ডাকলে আফরা আর জিদানের স্কেচ তো আকতে পারবে , নাকি তাও পারবে না ? ওদের চেহারা মনে আছে তো ?”
        
        জিদানের চোখ দপ করে জ্বলে ওঠে। সে আগ্রহ নিয়ে বলে, 
        
        “আমি নিজেই আর্টের একজন ছাত্র। আপনাকে স্কেচ আর্টিস্ট ডাকতে হবে না। আমাকে একটা কাগজ পেন্সিল দিন । আমি একে দিচ্ছি ।”
        
        “বাহ তাহলে তো হয়েই গেলো।”
        
        জিদান কে খাতা পেন্সিল দেওয়া হল। সে আকতে বসে গেল। ওসি সাহেবের জানা ছিল না জিদান আর্টের ছাত্র। একটা ইম্পর্টেন্ট তথ্য মিস হল কীভাবে ভাবতে লাগলেন তিনি। তাহলে কী তার বুদ্ধি ভোতা হয়ে যাচ্ছে দিন দিন। 
        এর মধ্যে এস আই খালেক এসে পরে। সংগ্রহ করা ব্লাড স্যাম্পল পরীক্ষার জন্য পাঠিয়ে দেওয়ার ওর্ডার দিয়ে নিজের বাসার দিকে রওনা হন ওসি সাহেব। তার মাথা ধরেছে। একটু বিশ্রামের দরকার। 
        
        
        
        
        ১৬ ফেব্রুয়ারি ২০১৯  
        
        শুয়ে শুয়ে দৈনিক রনঝঙ্কার চোখের সামনে খুলে ধরলেন ওসি হাসনাইন রহমান। আজ শরীরটা এক্টূ ভালো। গত তিনদিন মাথাই তুলতে পারেননি। আজ একটু সুস্থ। এই কদিনে থানায় কি হয়েছে তার খোজ খবর রাখতে দেননি তার স্ত্রী। থানা থেকে কোনো ফোন আসলেই বলেছে, 
        
        “ওনাকে কী মানুষ বলে মনে হয় না। গত ৩ বছরে একদিন ও ছুটি নেননি। এখন ২-১ দিন একটু শান্তি দিন ওনাকে। কাজ করতে পারবে না। “ 
        
        ওসি সাহেব বলেছেন, “আহা রাহেলা এটা কী হচ্ছে। ওরা আমার কলিগ। কি ভাববে বলতো ?”
        
        “যা ভাবার ভাবুক। আমার কী তাতে। আগে শরীর পরে দুনিয়া। নিজে ঠিক তো জগত ঠিক। সুস্থ হওয়া অবধি নো মোবাইল নো কাজ। আমি যেন দেখি না এসব।”
        
        ওসি সাহেব তার স্ত্রীর জিদের সামনে ভেজা বেড়াল। কিছুই বলতে পারেন না। নিজের সার্ভিস গানটাও যেন নেতিয়ে পরে তার সামনে। 
        
         দৈনিক রনঝঙ্কার এর প্রথম পাতায় একটা খবর ছাপানো হয়েছে। 
        
                                                      “সন্ধান চাই রহস্যময় যুগলের”
        
        গত ১৩ তারিখ রাতে আফরা করিম (২২)  নামের  এক যুবতীকে জোহান(২৬) নামের এক লোক খুন করে পালিয়েছে। দ্রষ্টব্য যে আততায়ী আফরা করিমের লাশ  সাথে নিয়ে গেছে বা কোথাও গায়েব করে ফেলেছে। সন্দেহের বসে শ্যামলী থানার এস আই খালেকুজ্জামান জিদান রহমান (২৪) নামের এক যুবকে আটক করেছে। কিন্তু সেই যুবক দাবী করছে আফরা করিমের সাথে তার প্রেম মূলক সম্পর্ক ছিল এবং জোহান নামক লোকটা সেটার বিরুদ্ধে ছিল। এই সূত্র ধরেই জোহান আফরা করিমকে হত্যা করে। জিদান রহমানের কাছ থেকেই পুলিশ নিম্নোক্ত আততায়ী আর ভিক্টিমের স্কেচ সংগ্রহ করে। 
         দৈনিক রনঝঙ্কার রিপোর্টারের ধারনা মতে এসব প্রেমের সম্পর্কের কারনেই বর্তমানে……….. 
        
        
        খবরের পাতায় দুটো ছবিও দেওয়া আছে।
        একটা ছবিতে দেখা যাচ্ছে একটা লোক। চোখ টানটান। মুখে হাসি। বাঁকানো নাক। নাকের নিচে পুরু একটা গোফ। বা চোখের নিচে গালে একটা তিল। ছবিটা দেখে তামিল সিনামার কোনো ভিলেনের কথা মনে পরে যায়।কেমন যেন একটা অন্যরকম অনূভুতি হতে থাকে তার। অন্য ছবিটা একটা মেয়ের। লম্বা চুল। চোখগুলো টানটান। ঠোটের কোনায় মিষ্টি একটা হাসি। চেহারাটা দেখলে বেশ মায়া হয়। এর নাকি খুন হয়েছে। ভাবতেই খারাপ লাগল তার। 
         ওসি সাহেব বুঝতে পারলেন ছবি দুটো জিদানের আঁকা জোহান এবং আফরার ছবি। 
        
        
        ১৭ ফেব্রুয়ারী ২০১৯ 
        সকাল ১০.২৭
        
        চার দিন পর থানায় হাজির হতে পারলেন ওসি হাসনাইন। পুরোপুরি সুস্থ নন তিনি। কিন্তু জিদান রহমানের কেসটা তাকে খুব ভাবিয়ে তুলেছে বলেই আর থাকতে পারলেন না বাসায়। থানায় ঢুকে নিজের কেবিনে এস আই খালেক কে ডেকে পাঠালেন তিনি। এস আই খালেকের কাছ থেকে জানা গেল জিদান সেলের ভেতরে আছে। তার আচরন অত্যান্ত অস্বাভাবিক। সে মাঝে মাঝে চিৎকার করে কাদে আবার মাঝে মাঝে উম্মাদের মতো হাসে । খাওয়া দাওয়া না করায় খুব বাজে দেখতে লাগছে। যেকোনো সময় হাসপাতালে নিতে হতে পারে। 
        
        “স্যার। পোলাডা আসলেই পাগল। একই কথা স্যার বারবার বলে। মানে কোনো ঠিক ঠিকানা নাই কথা বার্তার। আর স্যার ল্যাব থেকে খবর এসেছিল। ব্লাড টেস্টের রিপোর্ট বেরিয়েছে, আমি স্যার আপনাকে ফ্যাক্স করতে বলে দিয়েছি।” 
        
        “গুড। কেসে আর কোনো প্রগ্রেস? “
        
        “তেমন কিছুই না স্যার। ঐ ওর মার সাথে কথা বার্তা হয়েছে। বয়স্ক মহিলা। খুব ই ভেঙ্গে পরেছেন স্যার। ঠিক ভাবে কিছু বলতে পারলেন না। একটু সময় দেয়া দরকার স্যার।”
        
        “হুম। আর কিছু?”
        
        “ও হ্যা স্যার। ঐদিন আসলেই একটা ব্লাড ডোনেশনের ক্যম্প বসেছিল। ওদের নম্বর জোগার করেছি অনেক কষ্টে । দেখুন কথা বলে স্যার, আমার তো স্যার কথা বলার সুযোগ হয়নি স্যরা। আরো ৪ টা কেস একসাথে এসেছে স্যরা। কোনটা রেখে কোনটা করি স্যার একা মানুষ।”
        
        “ আচ্ছা ঠিক আছে। আপনি যান এখন। দরকার হলে ডাকব।”
        
        এস আই খালেক চলে গেলেন। ওসি সাহেবের ডেক্সের ওপর জোহান আর আফরার দুটো ফটো কপি করা স্কেচ রাখা। তিনি অন্যমনস্ক ভাবে তাকালেন ছবি দুটার দিকে। এক মূহূর্ত পর একটা নম্বর ডায়াল করলেন, 
        
        “হ্যালো। হেল্প ইজ লাইফ ফাউন্ডেশন থেকে বলছেন ?”
        
        “জ্বি। আপনি কে বলছেন ?” 
        
        “আমি শ্যমলি থানা থেকে বলছি ওসি হাসনাইন। “
        
        “ও হ্যা। আমাকে বলা হয়েছিল আপনার ফোন আসবে। আমার নাম স্যার রুকমিনী। ব্লুন আপনাকে কীভাবে সাহায্য করতে পারি।”
        
        “মিস. রুকমিনী গত ১৩ তারিখে কী আপনাদের কোনো ক্যম্প বসেছিল ?”
        
        “জ্বি হ্যা স্যার। আমাদের প্রতি মাসেই ৪-৫ টা ক্যম্প থাকেই। ঐদিন ও ছিল।”
        
        “আচ্ছা যারা আপনাদের ওখানে ব্লাড ডোনেট করে । তাদের নামধাম কিছু কালেক্ট করা হয় ? মানে কোনো রেকর্ড রাখা হয় ?”
        
        “এটা তো স্যার অভিয়েস। রাখতে তো হবেই। ডোনারদের নাম আর মোবাইল নাম্বার আমরা রেখে দেই। পরবর্তিতে যদি ব্লাড লাগে জরুরি অবস্থায় তাহলে কন্ট্রাক করার জন্য আরকি।”
        
        “গুড। আচ্ছা আপনি একটু রেকর্ড টা চেক করে দেখুন তো জিদান রহমান নামের কেউ ১৩ তারিখ ব্লাড ডোনেট করেছিল কিনা ?”
        
        “আসলে স্যার। একটা সমস্যা হয়ে গেছে স্যার।”
        
        “মানে ?”
        
        “ স্যার রেকর্ড চেক করতে হবে না। তবে আমি ব্যাপারটা জানাতে একটু ভয় পাচ্ছি ।”
        
        “আপনি নির্ভয়ে বলুন।”
        
        “আসলে স্যার ঐদিন ২৬ জন ব্লাড দিয়েছিল। তার মধ্যে এই জিদান রহমান ও ছিল। কিন্তু ব্যাংকে ফিরে আসার পর স্যার দেখা যায় ২৫ ব্যাগ রক্ত রয়েছে। AB-  এর একটা ব্যাগ মিসিং। এই জন্য স্যার নাম গুলোর সাথে পরিচিত। বদনাম হবে দেখে আরকি পুলিশের কাছে যায়নি।”
        
        “হুম। পুলিশকে জানানো উচিত ছিল। আচ্ছা ঠিকাছে। পরবর্তিতে সাবধানে কাজ করবেন। রক্ত চুরি ব্যপারটা কিন্তু সুবিধের না।”
        
        
        ফোন রেখে ভ্রু কুচকে যায় ওসি হাসনাইন এর। বিষয় টা কেমন হল। রক্ত চুরি ? কেউ রক্ত কেন চুরি করবে ? তার মনের মধ্যে একটা ভাবনা ছোটাছুটি করছে , কিন্তু সেটাকে ঠিক সে আঁকরে ধরতে পারছেন না। একটা অস্তিরতার ভাব ফুটে ওঠে তার মধ্যে। তিনি পায়চারি করতে শুরু করেন। অস্থিরতা বেরে চলেছে।থানার পাশ দিয়ে একটা মাল বোঝাই ট্রাক গেলো মনে হয়। আলমারির পেছন থেকে একটা টিকটিকি ডেকে ঊঠল। তার মনে হতে লাগল  চারিদিকের এতো শব্দ তাকে ঝাপতে ধরতে চাইছে। তার শ্বাস ঘন হতে শুরু করল। খুব গরম লাগছে। ফ্যানটা খুব আসেতে ঘুরছে না। রেগুলেটরে হাত দিয়ে ফ্যানের গতি বারালেন তিনি। খুব বেশি বারানো হলো মনে হচ্ছে। বাতাসে আলমারির ওপরে রাখা আলগা ফাইলের কাগজগুলো ঊরে মাটিতে পরে গেল । ডেস্কের ওপরে থাকা কাগজগুলো ছড়িয়ে পড়ল মেঝেতে। 
        “আহা”
        একটা বিরিক্তির আওয়াজ করে কাগজগুলো তুলতে গেলেন তিনি। মাঝেতে একটা বিশেষ কাগজের দিকে নজর গেল তার।  মনের মধ্যকার ছুটন্ত ভাবনাটাকে আঁকড়ে ধরতে পেরেছেন তিনি। 
        
        মেঝে থেকে স্কেচ দুটো তুলে চেয়ারে বসলেন তিনি। তার চেহারা ঘামছে। অস্থিরতাটা পাহাড়সম উচ্চতায় পৌছে গেছে। একটা কলম নিয়ে জোহানের ছবিটার ওপর দাগাতে শুরু করলেন তিনি। মাথার পাশ থেকে শুরু করে ঘারের কাছ অবধি। লম্বা কয়েকটা দাগ দিলেন। কলেজ জীবনে আঁকাআকি করেছেন অনেক। ভ্রুটা একটু ঘাড় করলেন। ঘাড় অবধি আঁকা লাইনগুলো পেন্সিলের গ্রাফাইটের আঘাতে কালো করে দিচ্ছেন। ক্রমেই তার চেহারায় বিস্ময় অ্যায় ভয়ের একটা মিশেল ফুটে উঠলে লাগল। তার মুখ হা হয়ে যেতে লাগল। একই মুখ!!! দুটো ছবিই একই মানুষের। জোহানের ছবির গোফ আর তিলটা সরালে যে লোকের মুখ পাওয়া যাবে। আফরার ছবি চুল আর ভুরূ সরালে একই লোকের ছবি পাওয়া যাবে। এবার তার মনে হল কেন ছবি গুলো প্রথমবার দেখে তার সিনেমার ভিলেনের মতো মনে হয়েছিল। কারন সিনেমার আর্টিস্টদের মেকাপ করিয়ে এমন বানানো হয়। মেকি মেকাপ। 
        
        একটা যান্ত্রিক শব্দে নিজের নাম পাশে ফিরে তাকালেন তিনি। ফ্যাক্স মেশিং এর ভেতর থেকে বেরিয়ে আসছে একটা কাগজ। ব্লাড স্যম্পলের রিপোর্ট। রিপোর্ট টা হাতে নিয়ে চোখ বোলালেন তিনি। রিপোর্টের নিচে একটা অংশজুড়ে লেখা আছে AB- 
        
        
        এক ঝটকায় চেয়ার থেকে লাফিয়ে উঠলেন তিনি। বলতে গেলে দৌড়ে সেলের দিকে রওনা হলে। জিদানকে আলাদা সেলে রাখা হয়েছে। তার অস্বাভাবিক আচরনের জন্যই এমন ব্যাবস্থা। ওসি হাসনাইন যখন সেলের সামনে এসে দাড়ালেন তখন জিদান মাটির দিকে তাকিয়ে রয়েছে। তিনি ডাক দিলেন, 
        
        “জিদান??”
        
        জিদান মুখ তুলে তাকালো ওসি সাহেবের দিকে। তার মুখে ক্রূর একটা হাসি। তারপর, 
        
        “জিদান না। জোহান। জিদান ওহন ঘুমায়। জনমের ঘুম ঘুমায়। ওয় আর আইবো না। ওরে তো আমি আইতে দিমু না। হা হা হা হা হা হা হা হা । কী ? সব বুইজা গেছস তাইলে ? কাহিনী সব বুঝসস ? 
        হা হা হা । জানতাম তুই বুঝবি। কম গভীর জলের মাছ না তুই। বহুত পানি খাইছস। হা হা হা হা । 
        ওই শালা বলদা জিদান পাগল আছিল। শালা একটা স্বপ্নের পিছে দৌড়াইত। বুঝত না শালা ওমন কিচ্ছু নাই। সব ছায়া। বোকা। পাগল রে বুঝান যায়। বোকারে বুঝান যায় না। বোকারে বুজ দিতে হয় বোকার বুঝ দিয়া। দিলাম ওরে বুঝ। ওহন বুঝবো শালায়। আমারে আইতে দেয় না। শালা। দুনিয়াডা কী খালি তোর একলার। দুনিয়াডা আমারো। হা হা হা হা । এহন দুনিয়াডা একলা আমারই। হা হা হা হা “
        
        “জিদান, জোহান , আফরা তিনজনের ছবি ই এক। ওরা তিনজন না। ওরা একজনই। বাইপোলার পার্সোনালিটি ডিজওর্ডার। একটা স্বত্বা আরেকটা স্বত্বার ঠিক উল্টো। জিদান আফরাকে ভালোবাসত তাই জোহান আফরাকে ঘৃনা করত।আর তাই এতো কিছু …. ”
        
        “বাহ। ঠিক কইসস। তুই তো অনেক বুইঝা লাইসস ।”
        
        “জিদানকে বাগে আনার জন্য নিজের ডোনেট করা রক্ত নিজেই চুরি করল জোহান। প্যাকেট ছুরি দিয়ে কেটে এমন পরিস্থিতি তৈরি করল যাতে জিদান ট্রিগার হয়ে দেখলে ভেবে নেই আফরাকে খুন করা হয়েছে। তারপর জোহান ট্রিগার্ড হয়ে থানায় আসল নিজের নামেই কমপ্লেইন করতে। যাতে কাহিনী টা আরো স্ট্রং হয় আর জিদান এই বিশ্বাসেই থাকে যে জোহান আফরাকে মেরেছে। এক ঢিলে দুই পাখি। আফরা নামের স্বত্বা চিরদিনের জন্য গায়েব। আর সাথে সাথে জোহানের কর্তৃত্ব। বাহ বেশ ভালোই তো মাস্টারমাইন্ড এই জোহান।” 
        
        “ওরে বাপরে। কী সহজ ভাবে বুঝাইয়া বললি তুই। বাহ । খুব ভালো বুঝস তুই। এই জন্যই এতো উন্নতি করতে পারছস। ২ বছরেই ওসি। “
        
        “বোঝাটাই আমার কাজ।” কথাটা বলে চলে আসছিল ওসি হাসনাইন। পেছনে থেকে তাকে ডাক দিল জোহান। 
        
        “ওসি হাসনাইন। বুঝতে পারার ক্ষমতায় দুই বছরে ওসি। বীরত্বের মেডেল দুইডা। সততা নাকী অন্য কিছু।”
        তড়িৎস্পৃষ্টের মতো ঝটকা খেলেন ওসি হাসনাইন। পেছনে ফিরে তাকালেন ।
        
        “মানে? কী বলতে চাও?”
        
        “ রুমাইসা আফসানা।”
        
        “রু...রু...রুমাইসা ?” 
        
        আতঙ্কে গলা কাঠ হয়ে যায় ওসি হাসনাইন এর। 
        
        “নামডা চেনা চেনা লাগে ? বহুত হেল্প করছে প্রমোশনে এই নামডা তোরে। ওর দানেই তো এতদূর। কী ভুইলা গেলী ??? হা হা হা হা বোঝার ক্ষমতা কই অহন ?  “ 
        
        ওসি হাসনাইন আর দাঁড়ালেন না। যেমন ভাবে ছুটে এসেছিলেন তেমন ভাবেই ছুটে যেন পালিয়ে যেতে লাগলেন। রুমাইসা আফসানা!!! এই নামটা এই লোকটা কীভাবে জানল ? পেছন থেকে জোহান চেচিয়ে যাচ্ছে 
        
        “চাপা থাকব না ওসি। আমার সত্য চাপা থাকে নাই । তোরডাও থাকব না। তোর কাহিনী শেষ হইয়া আসতাছে। অপেক্ষা কর। কেউ থাকব না। হা হা হা হা হা হা হা “ 
        
        
        
        ………………………………………………...সমাপ্তি …………………………………………………
                                                 
         
        
         ০৭/০৮/২০২১
        ভোর ৬.৪৮ মিনিট 
        </b> </p>

</div>


<div class="nokh">

    <h2><b> "নখ" </b></h2>
    <p><b>১৮ ফেব্রুয়ারি,২০১৯ 
        দুপুর ১ টা, ১৪ 
        
        
        মোহাম্মদপুর কৃষি মার্কেট সংলগ্ন একটি চারতলা বাড়ির সামনে এসে একটা মোটরসাইকেল থামল। হেলমেট খুলে সেটা থেকে নামলেন শ্যমলী থানার অফিসার ইন চার্জ হাসনাইন রহমান। বাড়ির নিচে দুজন কন্সটবেল দাড়িয়ে ছিল। ওসি সাহেব কে আসতে দেখে তাদের একজন হাতের জ্বলন্ত সিগারেট পাশে ছুড়ে ফেলে দিল। অন্যজন হাওয়ায় কয়েকবার হাত চালিয়ে বাতাসে উড়তে থাকা নিকোটিনের স্তরটাকে সরানোর চেষ্টা করতে লাগল। সাময়িক ভদ্রতা। এটা গায়ে লেপ্টে থাকা পোষাক টার জন্য। ওসি সাহেব জানেন এরাই পেছনে পেছনে তাকে রোজ দশবার কবরে পাঠায়। স্যালুট পর্ব শেষ হলে ওসি জিজ্ঞেস করেন, 
        
        “খালেক কোথায় ?” “ডাক্তার এসেছে ? ডোম এসেছে ?” 
        কাঁচুমাচু করতে থাকে কন্সটবেল দুজন। 
        “স্যার, স্যার তিন তলায়”,  একজন কন্সটবেল বলল।
        
        
        “জানোনা তাইতো ? তাহলে এখানে দাড়িয়ে দাড়িয়ে কার মাথার উকুন খুজছিলে হ্যা ? যত্তসব।” 
        
        গজগজ করতে করতে তেতলার উদ্দেশ্য পা বাড়ান ওসি সাহেব। তিন তলায় একটা খুন হয়েছে। একটা ১৪ বছরের ছেলের খুন। 
        
        বাসায় বসে নিজের ল্যাপটপে টেক্টট ডকুমেন্টে আগের দিনের জিদান রহমান আর তার অদ্ভুত ব্যক্তিত্বের টুকিটাকি লিখছিলেন তিনি। এটা ওসি সাহেবের একটা হবি। সে ভেবে রেখেছে শেষ বয়েসে যখন হাতে কোনো কাজ থাকবে না তখন এসব কেসের তথ্য গুলো দেখে নিজের অতীত জীবনটার উপর একটু রঙ তুলি চালাবেন। 
        
        তখনই তার ফোনে একটা কল আসে। এস আই খালেকুজ্জামানের নম্বর। ফোন রিসিভ করেন তিনি, 
        “স্যার, সরি স্যার। আপনি ছুটিতে আছেন জানি তবুও স্যার ফোন দিলাম। কেসটা সিরিয়াস।” 
        
        “কিসের কেস ?”
        
        “স্যার একটা লাস আরকি স্যার।  মার্ডার কিনা সিওর না । একটা ছেলে, মানে স্যার বাচ্চা ।” 
        
        “বাচ্চা ?”
        
        “জ্বি স্যার। ১৪ বছরের একটা ছেলে। পড়ার টেবিলে স্যার হঠাত ঘুমাই  গেছে । পরে ডাক দিয়া দেখে উঠে না। ঠেলা দিতে স্যার নিচে পইড়া গেছে। ডেড । “ 
        
        “মৃত্যুর কারন ?” 
        
        “স্যার, ডাক্তার ডাকছি। আসতেছে। স্যার আপনিও একটু আসেন না। মানে স্যার দুই মাথা থাকলে, ওহ থুরি, তিন মাথা থাকলে স্যার কাজ টা আগে আগে শেষ হয়ে যাবে।” 
        
        “এই তিন নম্বর মাথা টা আবার কার ?” 
        
        “কারো না স্যার। আপনের মাথা স্যার আমার মাথার ডাবল। তাই স্যার তিন মাথা বললাম। হে হে হে।” 
        
        “হা হা হা । হাসালেন খালেক। যাই হোক ঠিকানা দিন। আমি আসছি। আর শুনুন বাসায় যারা যারা ছিল কাউকেই বেরোতে দেবেন না। সবাই সাস্পেক্ট।” 
        
        “ ওকে স্যার।” 
        
        
        রাহেলা বাথরুমে ছিল। এই কারনে চুপিসারে বাসা থেকে বের হতে পেরেছিলেন তিনি। নাহয় রাহেলা বলত, 
        
        “ছুটি নিয়েছ না ? আবার কাজ কিসের ? সরকার কি তোমাকে কিনে নিয়েছে নাকি ? এই কয় টাকা বেতন দেয় ? পেয়েছে কি …… “ ইত্যাদি ইত্যাদি  
        
        
        তিনতলায় উঠে হাতের ডান পাশের খোলা দরজাটা দিয়ে ঢুকে পড়লেন তিনি। ভেতরে বেশ কয়েকজন মানুষ দেখা গেল। এস আই খালেক কে একটা প্যাড খাতা হাতে নিয়ে একজন মহিলাকে প্রশ্ন করতে দেখা গেল। খাতার পাতা ফাকা। কি যে লিখছে তা ওপরওয়ালাই জানে।  জিজ্ঞেস করলে হয়ত দাঁত কেলিয়ে বলব, 
        
        “স্যার, আমাগো কি আর খাতা কলম লাগে। এই যে স্যার মাথা। এইটাই তো স্যার ডিজিটাল খাতা। সব টাইপ হইয়া যাইতেছে এইটার মধ্যে। হে হে হে” 
        
        ওসি সাহেব কে ঢুকতে দেখে সবাই কৌতুহলের দৃষ্টিতে ফিরে তাকায় তার দিকে। ছুটিতে আছেন। কাজেই সিভিল ড্রেসে আসতে হয়েছে তাকে। খালেক তার পালিশ করা স্যালুট জানিয়ে বলে, 
        
        “স্যার, আসেন স্যার। ওইযে স্যার। লাশ ভিতরের রুমে পরে আছে।” 
        
        
        “হ্যা সেটা তো দেখবই। আগে সবটা খুলে বলুন। কাহিনী কী ? ” 
          
        “স্যার। এদিকে আসেন, বারান্দায় যাই। এইখানে ভির বেশি।” 
        
        বারান্দায় গিয়ে খালেক বলল, 
        
        “স্যার এই ছেলেটার নাম তৌকি। খুব ভালো ছেলে। ক্লাসের ফাস্ট বয়। পড়ালেখায় মারাত্মক। কোনো বাজে সংগ নাই। সারাদিন বাসায় বসে বই আর বই। হয় ক্লাসের বই নাহয় গল্পের বই। 
        ওর মা-বাবা দুইজনেই চাকরি করে। দুইজনই ডাক্তার। ধানমন্ডিতে একটা প্রাইভেট ক্লিনিকে দুইজন চাকরি করে। সেই সকালে বের হয় আসে রাত ১০ টা ১১ টায়। যখন বের হন তখন ছেলেটা ঘুমে থাকে স্বাভাবিক ভাবে। আর যখন বাসায় আসেন তখনও ছেলেটা ঘুমে থাকে। 
        মানে স্যার ছেলেটার সাথে তাদের কথা বলারও একরকম টাইম থাকে না। 
        তৌকি থাকে রাবেয়ার কাছে।” 
        
        “এই রাবেয়া কে ?” জিজ্ঞেস করলেই ওসি সাহেব
        
        “রাবেয়া হল গিয়া মিসেস বাশারের খালাতো বোনের মেয়ে। গরীব আরকি। গ্রাম থেকে নিয়া আসছে এই তৌকির দেখভাল করাল জন্য। “ 
        
        “রাবেয়ার সাথে কথা বলেছেন  ? কেমন মনে হল ? “
        
        “স্যার চুপচাপ খুব। যা জিজ্ঞেস করছি ওইটুকুর উত্তর দিছে শুধু। বারাইয়া এক কথাও বলে নাই। “ 
        
        “চুপচাপ কারা থাকে জানেন ? যারা কালো পানিতে সাঁতার কাটতে পছন্দ করে তারাই। 
        যাই হোক। তারপর? ” 
        
        
        “বাসায় আর স্যার আছে ওই কাজের মহিলা। রান্না বান্না করে দিয়ে যায়। রোজ সকাল ৭ টায় আসে। ১২ টায় চলে যায়। দুপুরের রান্না করে দিয়ে যায়। রাতের রান্না করে রাবেয়া মেয়েটা।” 
        
        “হুম। আর কেউ নিয়মিত আসে বাসায় ?” 
        
        “হ্যা স্যার। আর আসে তৌকির হোম টিচার। রেজাউল। সকাল ১০ টায় আসে। ১২ টায় চলে যায়।আর কিছু টুকিটাকি লোক। মাঝেমাঝে। তবে আজকে এই কয়জন ই আসছে। ” 
        
        “বুঝলাম। তো ডেথ হল কিভাবে ?” 
        
        “আজ সকালে মি. আর মিসের বাশার বেরিয়ে যান ৬.৩০ টা নাগাদ। এর পর ৭ টার সময় আসে কাজের মহিলা। এসে রান্না বান্না শুরু করে। ১০ টার সময় রেজাউল পড়াতে আসে।  তৌকি ছেলেটা তখন ঘুম থেকে উঠে হাত মুখ ধুয়ে টেবিলে এসে বসে। পড়ানো শুরু করে রেজাউল। কিছুক্ষন পর অঙ্ক করতে দিয়ে রেজাউল মোবাইলে চ্যাটিং করতেছিল । হঠাত খেয়াল করে দেখে তৌকি ছেলেটা খাতার উপর মাথা রেখে ঘুমাচ্ছে। সে ডাক দেয় নাম ধরে। কিন্তু কোনো কাজ হয় না। এর পর হাত দিয়ে ঠেলা দিতেই চেয়ার থেকে নিচে পরে যায় ছেলেটা। 
        তখন আর কি রেজাউল সবাইকে চিৎকার করে ডেকে এনে দেখায় এই অবস্থা। “ 
        
        
        “একটা অল্প বয়সি ছেলে বসে থাকতে থাকতে মরে গেল ? আশ্চর্য। যদি বয়স্ক হত তাহলে বলা যেত যে হয়ত হার্ট আট্যাক করেছে। কিন্তু এত অল্প বয়সে ? আচ্ছা কখনো শুনেছেন যে ১৪ বছরের কেউ হার্ট আট্যাক করেছে ?” 
        
        “নাহ। জীবনেও শুনি নাই স্যার।” 
        
        “তাহলে মরল কিভাবে ?  ডাক্তার এসেছে ?” 
        
        “এতক্ষনে তো এসে যাওয়ার কথা। হয়ত স্যার জ্যামে পড়ছে। আমাদের মতো তো আর স্যার সরকারি গাড়ি নাই।” 
        
        “আচ্ছা আমি বলছি দেখুন ঠিক আছে কিনা। যখন ডেথ টা হয়, মানে আনুমানিক ১০.৩০ টার সময়।  ছেলেটার মা-বাবা ছিল ধানমন্ডিতে। কাজের মহিলা রান্নাঘরে। ছেলেটা টেবিলের এক পাশে আর তার টিচার টেবিলের আরেক পাশে। আর রাবেয়া মেয়াটা…… ওর কথা তো বলেননি। ও কোথায় ছিল তখন ? “
        
        “আয় হায় স্যার। দেখছেন এইটা জিজ্ঞাস করা হয় নাই। এই জন্যই স্যার তিন মাথার কথা বলছিলাম।” 
        
        
        
        
        ১৮ ফেব্রুয়ারি ২০১৯ 
        বিকাল ৪.২০ 
        
        
        
        
        নিজের বসার ঘরের সোফায় বসে পুরো ঘটনাটা নিজের মাথার মধ্যে সাজিয়ে নিচ্ছেন ওসি হাসনাইন। নতুন বেশ কিছু তথ্য জানতে পেরেছেন তিনি। ঘটনাস্থলে উপস্থিত প্রায় সকলের সাথেই তার টুকিটাকি কথা হয়েছে। সেগুলো কিছুটা এরকম, 
        
        
        মুন্নি বানু (কাজের মহিলা ) 
        বেটেখাটো মহিলা। কথার মাঝে একটা গর্ববোধ  কাজ করে। আর যখন কথা বলে নিজের অজান্তেই কন্ঠে ধাতব ঝঙ্কার চলে আসে। 
        
        “হুনেন। এইসব বড় লোকের ঝামেলের মধ্যে আমি নাই। বস্তিতে থাকি ঠিকাছে। কিন্তু আমরাও তো ভদ্র ফ্যামিলির মানুষ। এইরকম খারা করাই রাখছেন ক্যান ? কাজ না করলে খামু কী ? আফনে দিবেন ট্যাকা ? ।” 
        
        “আচ্ছা ঠিক আছে। যখন মারা যায় ছেলেটা তখন আপনি কি করছিলেন ?” 
        
        “আমার কাম রান্দন বারন। আমি রান্তাছিলাম। ওদিকে কি হইছে না হইছে আমি জানি না। আর এম্নেও ঘরের মধ্যে কি হয় না হয় আমি খেয়াল রাহি না। সবকিছু খেয়ালে রাহন যায় না। রাখলে চাকরি থাহে না।  জিগান ঘরের আর মানুষ গুলারে। আমারে ধরেন ক্যান ?” 
        
        
        
        রেজাউল করিম। 
        
        মাঝ বয়সি। বিচক্ষন। ফস করে কথা বার্তা বলে না। প্রশ্ন শুনে ভেবেচিন্তে পরে উত্তর দেয়। 
        
        “ আমি তখন তৌকির সাথেই ছিলাম। অঙ্ক করতে দিয়ে এই একটু মোবাইলে ম্যসেজ চেক করছিলাম। হঠাত তাকিয়ে দেখি ও মাথা নিচু করে ঘুমাচ্ছে। ভাবলাম হয়ত ক্লান্ত। আস্তে ডাক দিলাম সারা পেলাম না। জোরে ডাক দিলাম তাতেও কাজ হল না। তারপর মাথা ধরে নারা
        দিতেই। চেয়ার থেকে মাটিতে পরে গেল। তারপর … বাকিটা আপনারা জানেন । “ 
        
        “কি হয়েছে বলে আপনার ধারনা ? “ 
        
        “কিভাবে বলব স্যার ? হয়ত হার্ট  আট্যাক । আর কি হবে ? “ 
        
        
        
        রাবেয়া আক্তার 
        গৃহ কর্মি। ২০-২২ বছর বয়স। কথা খুব কম বলে। আকর্ষিক ঘটনায় খুব বিচলিত। 
        
        
        “যখন ঘটনা ঘটে তখন তুমি কী করছিলে ? “ 
        
        “ঘুমাচ্ছিলাম।মাথা ব্যাথা ছিল তাই…. “ 
        
        “প্রতিদিন এত সকাল অবধি ঘুমাও ? “ 
        
        “নাহ। আজ পেট  ব্যাথা করছিল বলে রাতে ঘুম হয়নি ...” 
        
        “আচ্ছা তৌকির সাথে তোমার সম্পর্ক কেমন ?” 
        
        “ও সম্পর্কে আমার ভাই। কিন্তু আমি ছোট বেলা থেকে ওকে মানুষ করেছি। ও আমার ছেলের মতো ছিল।” (বলতে বলতে কেদে ফেলে সে ) 
        
        “ও কী তোমার সাথে ঘুমাতো ? “
        
        “নাহ। ওর ঘড় আলাদা। রাতে ঘর থেকে বের হত না। ঘরের সাথেই  বাথরুম। তাই রাতে দরজা লাগিয়ে ঘুমাতো আর বেরোতো না।” 
        
        “আচ্ছা তোমার পড়ালেখা কতদূর ? “ 
        
        “গরীব মানুষের আবার পড়ালেখা। গ্রামে থাকতে ফোর পর্যন্ত স্কুলে যেতাম। তারপর আর… মা পাঠিয়ে দিল এখানে। তারপর থেকে আমি এখানকার সম্পত্তি।” 
        
        মি. বাশার 
        বয়স্ক লোক। চোখে চশমা। একটু ধির ধরনের মানুষ। কথা বার্তা খুব ধিরে ধিরে আর চুপিশারে বলেন। যেন তার জীবনী শক্তি শেষের দিকে।  
        
        “দেখুন বাশার সাহেব । আমি জানি এটা ঠিক সময় নয়। কিন্তু কাজের খাতিরে তো করতেই হবে। বুঝতেই পারছেন।” 
        
        “হ্যা। আমি বুঝতে পারছি। আপনার যা জিজ্ঞেস করার করুন।” 
        
        “আপনার ছেলের কোনো রোগ ছিল ? মানে যাতে এমন টা হতে পারে? “ 
        
        “নাহ। ময়রা নিজের মিষ্টি খায়না জানেন তো ? ডাক্তারের ছেলে। রোগ ব্যধি ওকে ধরতে পারত না। “ 
        
        “আপনার ছেলের সাথে আপনার কথা হত ?”
        
        “হ্যা ? কথা ? হ্যা…. হত। বাসায় বসে তো আর দেখা হত না। মাঝে মাঝে ফোন করত। ব্যস্ততার মধ্যে দু-এক বার টুকিটাকি কিছু কথা হয়ত হত। জানেন তো…. আমার আর কোনো সম্বল নেই। অনেক সাধনার ফল ছিল ও। ওর জন্যই দিনরাত খেটে যা করার করেছিলাম। এখন মনে হচ্ছে কত বড় ভুল করেছি। আমার মেরুদণ্ড যেন ভেঙ্গে গেছে। আর হয়ত দারাতে পারব না।” 
        
        লোকটা কাদতে শুরু করলেন। ওসি সাহেব তার ঘারে একটা হাত রাখলেন, 
        
        “শান্ত হন। প্লিজ আপনি ভেঙ্গে পড়বেন না। আপনি এভাবে ভেঙ্গে পরলে বাকিদের সামলাবে কে ?” 
        
        
        
        ড. ইমতিয়াজ রহমান 
        ফরেনসিক ডক্টর। জ্যামে আটকা পরার কারনে আসতে দেরি হয়ে গিয়েছিল। তিনি আসার পর লাশ পরীক্ষা করলেন বেশ অনেক্ষন ধরে। এরপর ওসি সাহেবের দিকে এগিয়ে এলেন, 
        
        “কি ব্যাপার ডাক্তার ? কিছু বুঝলেন ?” 
        
         “মার্ডার।” 
        
        “মার্ডার ?” 
        
        “হ্যা। মার্ডার ফর সিওর।” 
        
        “কিভাবে বুঝলেন ? গায়ে তো কোনো ক্ষত নেই আমি যতদূর দেখলাম।” 
        
        “পয়সন। বিষ দেওয়া হয়েছে। ছেলেটার ঠোট আর গলা কালচে নীল হয়ে আছে। বিষকৃয়ার এর চেয়ে উত্তম প্রমান আর কী হতে পারে। “ 
        
        “তাহলে কেউ বিষ খাইয়েছে বলছেন ?”
        
        “হতে পারে। এটা তো ওটোপ্সির পর ই বোঝা যাবে।” 
        
        
        সাংঘাতিক ব্যাপার। ১৪ বছরের একটা ছেলেকে কেউ খুন করেছে বিষ দিয়ে। এর পেছনের কারন কী হতে পারে ?
         লাশ মর্গে পাঠানো হল। খালেক কে বিষের খোজ করার জন্য পুরো বাড়িতে একদফা তল্লাশি চালানোর আদেশ দিয়ে নিজের বাসার উদ্দেশ্যে রওনা দিলেন তিনি। তার মাথার মধ্যে একটা শব্দ বারবার ঘুরপাক খাচ্ছে। “সম্পত্তি ….সম্পত্তি “ 
        
        
        
        ২০ ফেব্রুয়ারি ২০১৯ 
        
        সকাল ১১.০০ টা 
        
        
        
        মাঝে একদিন কেটে গেছে। কেসটা নিয়ে অনেক ভেবেছেন ওসি সাহেব। কিন্তু খুন করার কোনো মোটিভ সে খুজে পান নি। কেউ কেন একটা ১৪ বছরের ছেলেকে খুন করবে ? 
        কি ক্ষতি করছিল সে বেঁচে থেকে ? প্রশ্নের জবাব নেই তার কাছে। কিন্তু তিনি এটা জানেন যে খুন হয়েছেই। 
        ওটোপ্সির রিপোর্ট আসবে আজ রাতের মধ্যে। রিপোর্টটা হাতে পেলে কোনো একটা সূত্র পেলেও পেতে পারেন। অন্তত অন্ধকারে ধোয়া হাতরাতে হবে না মনে হচ্ছে। 
        
        রাহেলা ঘরে প্রবেশ করলেন। তার মুখ হাসি হাসি। 
        
        “এই শোন, একটা খুশির খবর আছে।” 
        
        “তোমার আবার কিসের খুশি ? “ 
        
        “নেহাল আসছে।” 
        
        “নেহাল ? বাবা, বছরে তো একটা দিন খবর নেয় না। এখন আবার আসছে কী কারনে ? উদ্দেশ্য কী ? “
        
        “এই দেখ ঘরের মানুষের সাথে একদম পুলিশগিরি দেখাবে না। আমার ভাই আমার বাসায় আসবে তার আবার উদ্দেশ্য কি ?” 
        
        “না, যে ভাইটি নিজের দুলাভাইয়ের খবর রাখে না , সেই দুলাভাইয়ের বাসায় তার কোনো কাজ থাকতে পারে বলে আমার মনে হয় না।” 
        
        “ওহহহ, তাই না। শুনে রাখুন ওসি সাহেব। এটা আমার বাড়ি। এখানে কী হবে না হবে সেটা আমি বুঝব। যান আপনি আপনার থানায়।” 
        
        “ওকে ওকে আই স্যারেন্ডার।” 
        
        
        
        
        
        ২০ ফেব্রুয়ারি, ২০১৯
        রাত ৯.৩৪ 
        
        
        ড.ইমতিয়াজ ফোন করেছেন ওসি সাহেব কে। অটোপ্সি রিপোর্ট ড.ইমতিয়াজ এর হাতে। 
        মৃত্যুর কারন, রক্তে বিষকৃয়া। বিষের ধরন সায়নাইড। ওসি সাহেব তার নিজের ক্ষুদ্র জ্ঞানে যতটুকু জানেন এই সায়নাইড অত্যন্ত দ্রুত কার্যকরী একটা অস্ত্র। মুহুর্তের মধ্যে ভিক্টিমের প্রানবায়ু বেরিয়ে যায় শরীর থেকে। 
        
        ওসি বললেন, 
        “আচ্ছা ডাক্তার, বিষ ওর শরিয়ে এলো কোত্থেকে ? “
        
        “ভিক্টিম কে বিষ খাওয়ানো হয়েছে। ভিক্টিমের ঠোটে গলায় আর পাকস্থলীতে সায়নাইড পাওয়া গেছে।” 
        
        “তাহলে কী খাবারের সাথে মিশিয়ে খাওয়ানো হয়েছে ?”
        
        “সেটা ঠিক বলতে পারছি না। কিন্তু খাওয়ানো হয়েছে সেটা নিশ্চিত। আর ভিক্টিমের পাকস্থলী থেকে খাবারের সাথে আরো একটা জিনিস পাওয়া গেছে।”
        
        “সেটা কী ?”
        
        ডা. ইমতিয়াজ কিছু একটা বললেন। ওসি সাহেব বিস্মিত হলেন। 
        
        “কী বলছেন ? এটা কীভাবে সম্ভব ?”
        
        “ হ্যা । যা পাওয়া গেছে তাই বলছি । খুব ছোট ছোট টুকরো পেয়েছি ।”
        
        
        কথা শেষ হলে তিনি এস আই খালেক কে ফোন করলেন। তিনি এখন ওই বাসাতেই আছে। 
        “হ্যা হ্যালো খালেক। আপনি কী ঐ বাসাতেই আছেন ?”
        
        “জ্বি স্যার। অন দ্যা স্পট।”
        
        
        “গুড। বাসার সবাই বাসায় আছে তো ?”
        
        “জ্বি স্যার। মি.বাশার হাসপাতালে যায় নাই আর। আর যেতে পারবে কিনা সিওর না স্যার। আর মিসেস বাশার কোনো কথাই বলছেন না।”
        
        “আচ্ছা শুনুন। আপনি এক কাজ করুন। সবাইকে আলাদা আলাদ ভাবে জিজ্ঞেস করুন ……..”
        
        “ ছি। স্যার এইটা আবার আলাদা জিগানোর কোনো কথা নাকি স্যার। “
        
        “যা বলছি তাই করুন। কাউকে ভরসা করা যাচ্ছে না। সায়নাইড এর গুরো খাওয়ানো হয়েছে ছেলেটাকে। জেনে আমাকে ফোন করে জানান।”
        
        
         
        ১০ মিনিট পর, 
        
        “হ্যালো স্যার। ঠিক ই বলছিলেন স্যার। এই বাসার মধ্যেই কেউ খুন করছে। নাইলে স্যার একেক জন একেক কথা কয় কেন ?”
        
        “কি বলতে চাইছ ?”
        
        “স্যার। মি.বাশার বললেন তার ছেলের এই বাজে অভ্যাস টা ছিল। কাজের মহিলা বলসে  নাকি দেখে নাই কখনো। অথচ স্যার সে ৪ বছর ধইরা কাজ করতেছে। আর স্যার রাবেয়া মেয়েটা তো সাথে সাথে বলল না কখনো ছেলেটাকে ঐ কাজ করতে দেখে নাই।” 
        
        “গুড জব। এক কাজ করুন।এই রেজাউল ছেলেটার ব্যাকগ্রাউন্ড চেক করুন। কি করে কোথায় থাকে আমি সব জানতে চাই। কুইক।” 
        “আচ্ছা স্যার।” 
        
        
        
        
        
        ২২ ফেব্রুয়ারি, ২০১৯ 
        রাত ৮.১০ 
        
        
        মোহাম্মদপুরের বাড়িটার বসার ঘরে বসে আছে সবাই। থমথমে একটা আবহাওয়া। সবাই নিশ্চূপ। সোফায় বসে আছেন মি. বাশার ,  গৃহ কর্মি রাবেয়া, রান্না করার মহিলা মুন্নি,হোম টিউটর রেজাউল করিম।মিসেস বাশার পাশের ঘরে বিছানায়।তার মানসিক অবস্থা ভালো নয়।  ঘরের দরজার বাইরে দাড়িয়ে আছে তিন চারজন কন্সটবেল। সোফার এক কোনায় দাড়িয়ে আছে এস আই খালেক। ঘরের সবার দৃষ্টি একজনের দিকে নিবদ্ধ। ওসি হাসনাইন রহমান। তিনি ঘরের মধ্যে এপাশ থেকে ওপাশে পায়চারী করছেন। এটা একটা টেকনিক। তিনি জানেন যে এদের মধ্যে একজন খুনি। তাই এমন আচরনে সেই আততায়ী কে মানসিক ভাবে ঘাবরে দেবার চেষ্টা করছেন। এবার হাটা থামিয়ে তিনি বলতে শুরু করলেন, 
        
        “সবাইকে এতক্ষন অপেক্ষা করানোর জন্য আমি সত্যিই দুঃখিত। আমি জানি আপনারা চিন্তায় আছেন যে ওসি সাহেব কাকে না কাকে ধরবে। আর আমি জানি আপনাদের মধ্যে কোনো না কোনো এক জনের এই চিন্তাটা সবথেকে বেশি। কী তাইতো ?”
        
        “কি বলতে চান আপনি ?” বলে উঠলেন মি.বাশার 
        
        
        “আমি যা বলতে চাচ্ছি তা আপনারও বোঝার কথা বাশার সাহেব। আপনার ছেলেকে খুন করা হয়েছে। বাইরের কেউ এই কাজ করেছে এটা ভাবার মতো অতটা বোকা আপনি নন। এখন শুধু খুজে বের করতে হবে এই জঘন্য কাজটা করল কে ?’
        
        “তো সেটা করুন না। আমাদের কেন আটকে রেখেছেন।” খেকিয়ে ঊঠলেন হোম টিউটর রেজাউল করিম।  
        
        “সেটাই তো  করব এখন। সবার আগে দেখি একটা ১৪ বছরের ছেলে কে খুন করে কার কী লাভ হচ্ছে ?  ও বেচে থেকে কার কী ক্ষতি করছিল ? ও কী কোনো রহস্য জানতে পেরেছিল ? নাকি ওর ওপর কারো কোনো ক্ষোভ ছিল ?” 
        
        মি.বাশার বললেন, “আমার ছেলের ওপর কার কী ক্ষোভ থাকতে পারে ? ও তো মাত্র সিক্স এ পড়ত। ওর শত্রু।” 
        
        “ঠিকাছে মানলাম ওর কোনো শত্রু ছিলনা। কিন্তু যেভাবে ওকে খুন করা হয়েছে তা থেকে কী ধারণা করা যায় না ওকে কেউ চরম ভাবে ঘৃণা করে ?” 
        
        তার প্রশ্নের জবাব কেউ দিতে পারল না। টিউটর রেজাউল দ্বিধা ভরা কন্ঠে প্রশ্ন করল, 
        
        “কীভাবে …. কীভাবে  খুন করা হয়েছে ?” 
        
        
        “ তৌকি কে খুন করা হয়েছে নখ দিয়ে।” 
        
        “নখ!!” বিস্ময় ফুটে উঠল মি.বাশারের গলায়। 
        
        “হ্যা। নখ দিয়ে।”
        
        “নখ দিয়ে কীভাবে খুন করা সম্ভব।  আর কে ?” 
        
        “মি. বাশার আপনার ছেলের একটা বদ অভ্যাস ছিল। সে নিজের দাঁত দিয়ে নখ কাটত। এ কথা আপনাদের মধ্যে কারো অজানা থাকার কথা না। আর এই কথাটা খুনী ও জানত। সে খুব নিখুত ভাবে পরিকল্পনা করে। সে জানত  যে কোনো এক উপায়ে যদি তৌকির নখ অবধি বিষ পৌছে দেওয়া যায় তাহলে তার মৃত্যুটা শুধু পলকের দূরত্বে । 
        
        সে উপায় ভাবতে লাগল এবং পেয়েও গেলো। সে খুব ধূর্ততার সাথে তৌকির ঘরে ঢুকল। তারপর তৌকির বাথরুমের সাবান বদলে দিল। আসল সাবান বদলে এমন একটা সাবান সেখানে রেখে এল যাতে মেশানো রয়েছে মারণবান সায়ানাইড।
        
         সকাল হল। রেজাউল সাহেব এসে তার ছাত্রর ঘুম ভাঙাল। তৌকি ঘুম থেকে উঠে হাত মুখ ধুয়ে এসে পড়তে বসল। স্বভাবতই তার নখ কামড়ানোর অভ্যাস টার জন্য নিজের হাত গেল তার মুখে। ব্যাস, বিষাক্ত সায়ানাইড তার খেল দেখালো মূহুর্তের মধ্যেই।” 
        
        
        মি.বাশার বললেন, “কে খুন করেছে আপনি জানেন ?” 
        
        “জানি। এবং সে আমাদের মাঝেই আছে।” 
        
        “কে সে ? আরে বলছেন না কেন আপনি। ”
        
        “ খুন সে করেছে যে ঐদিন সকালে অসুস্থ ছিল। যার ঐদিন পেটে ব্যাথা ছিল।এবং যে তৌকির নখ কামড়ানোর ব্যাপার টা জেনেও অস্বীকার করল।  কী ঠিক বলছি না মিস রাবেয়া ?” 
        
        শেষের কথাগুলো রাবেয়ার দিকে তাকিয়ে বললেন ওসি সাহেব। রাবেয়ার চোখের মধ্যে একধরনের চাপা ব্যাথা ফুটে উঠল। সে বিচলিত না হয়ে সম্পুর্ন স্বাভাবিক কন্ঠে বলল, 
        
        “আমি যে  খুন করেছি তা প্রমাণ করবেন কিভাবে ?” 
        
        “বাহ। খুব ভালো প্রশ্ন।জান  সায়নাইড খুব মারাত্মক ধরনের বিষ। এর খুব সামান্য পরিমানও মানুষের মৃত্যুর কারন হতে পারে। তুমি খুব সাবধানে সাবান বদলালেও কোনো না কোনো ভাবে ওই বিষের কিছু পরিমান তোমার পেটেও চলে যায়। হয়ত তারাহুরায় হাতে লেগে গেছিল। ফলে ঐদিন তোমার পেটে সমস্যা দেখা দেয়। আর রাতে অনিদ্রার কারনে সকালে উঠতে দেরি হয়। যেটা তোমার স্বভাবের বাইরে।তোমার তৌকির নখ কামড়ানোর ব্যাপার টা গোপন করায় তোমার উপর আমার সন্দেহ হয়। বাশার সাহেবের সম্পত্তির উপরো তোমার একটা আলগা লোভ ছিল। সেটা প্রথম দিন তোমার সাথে কথা বলেই বুঝে যাই। ব্যাস, দুয়ে দুয়ে চার।  ” 
        
        “এতে কিছুই প্রমাণ হয় না। পেট ব্যাথা যে কোনো কারণে হতে পারে। আপনি এত জোর দিয়ে যে বলছেন, সাবান দিয়ে খুন হয়েছে। কোথায় ? তোকির বাথরুমে কোনো বিষ মাখা সাবান পেয়েছেন ?”
        
        “না। সেটা তুমি একফাকে আবার বদলে দিয়েছ খুব চালাকীর সাথে । কিন্তু একটা ভুল করে ফেললে তখন। “
        
        “ভুল ? কেমন ভুল ?”
        
        “সাবান বদলালে ঠিকই , কিন্তু সাবানের কেস বদলানোর কথা তোমার মাথায় ই আসলো না।সেটার মধ্যে থাকা সাবানের ফ্যানা থেকে পেয়ে গেলাম সায়ানাইডের গুরো। এই ভাবনা তোমার মাথায়  আসলো না বললে ভুল হবে। আসলে এমন কোনো কিছু তোমাকে শেখানোই হয়নি।” 
        
        এবার মি.বাশার বললেন, “শেখানো হয়নি ? মানে কী বলতে চাইছেন  স্যার ?” 
        
        “আমি বলতে চাইছি এই কাজ রাবেয়া একা করেনি। এই কাজটা করার মতো বুদ্ধি ওর মাথায় নেই। ওর সাথে কথা বলে আমি জানতে পারি ওর শিক্ষাগত যোগ্যতা তেমন একটা নেই। গ্রামে থাকতে ফোর অবধি স্কুলে গিয়েছে সে। সুতরাং, সায়ানাইড বিষের সম্পর্কে তার জানার কথা নয়। এর মানে এই বিষ কেউ তাকে জোগার করে দিয়েছে। এবং এই জিনিসটা শুধু আমি না। এই ঘরে আরো একজন জানে। কী জানতেন না মুন্নি বানু ?” 
        
        মুন্নি বানু বললেন,
                “কী আর বলব, আপনে যহন বইলাই দিলেন অহন কইতে সমস্যা নাই। আমি দেখছিলাম একটা প্যাকেট হাতে রাবেয়া রে । আর কেডা দিছে হেইডাও দেখছি। কিন্তু চাকরী যাওনের ভয়তে আর কই না কাউরে। আর তাছাড়া এই বড়লোকের ক্যাচালে আমাগো ঢুকতে নাই।”   
        
        “কে দিয়েছে সেই প্যাকেট ?”
        
        “এত কিছু যহন কইলেন। এইডাও কইয়া দেন। আমারে আর জিগান কেন।” 
        
        “ ঠিক আছে। আমিই নাহয় বলছি। এই সায়ানাইডের বার সাবান রাবেয়া কে দেয় তোকির হোম টিউটর রেজাউল করিম।” 
        
        রেজাউল করিম খেকিয়ে উঠলেন, “ কিসব যা তা বলছেন। আমি কেন বিষ দিতে যাব। আমি বিষ পাব কোত্থেকে ?”
        
        “ ভুলে যাবেন না রেজাউল সাহেব। আমরা পুলিশ। খোজ নেওয়াই আমাদের কাজ। আপনি যে একজন রসায়নের ছাত্র সেটা আমাদের অজানা কিছুই না। আর আপনার পক্ষে সায়ানাইড জোগার করা কঠিন কোনো কাজ না।” 
        
        রেজাউল করিম মুশরে গেলেন। কয়েক মুহুর্ত চারিদিকে নীরবতা। নীরবতা চিড়ে মি.বাশার ডুকরে কেদে উঠলেন। তার শরীর নিচের দিকে ঝুকে গেছে। সে কাঁদতে কাঁদতে বললেন 
        
        “কেন ? কেন করলি এমনটা রাবেয়া ? ও তো…. ও তো তোর ভাই ছিল। কম ভালোবাসত না তোকে। তবে… কেন ? “
        
        
        
         ওসি সাহেব বললেন, 
        “লজ্জা ঢাকতে মাঝে মাঝে ভালোবাসাকে কোরবানী দিতে হয় বাশার সাহেব। আপনার এই হোম টিউটরের সাথে রাবেয়ার একটা সম্পর্ক গরে ওঠে। যেটা জানতে পারে আপনার ছেলে। ওদের আপত্তিকর সম্পর্কটা হয়ত তার কাছে ঠিক মনে হয়নি। সে রাবেয়া আর তার স্যার কে জানায় কথাটা। শিশু মনের সরলতা। তার মধ্যে এই দুইনিয়ার কোনো প্যাচ কাজ করে না। 
        তৌকি হয়ত বলেছিল সে আপনাকে জানাবে বিষয় টা। 
        জানাজানি হয়ে গেলে একটা লজ্জাকর বিষয় হত ওদের জন্য। তাই বাধ্য হয়ে আপনার ছেলের জীবন নিতে হল ওদের। ওদের লজ্জার সামনে একটা ছেলের জীবনের দাম খুব অল্প হয়ে গেছিল।” 
        
        
        ২৪ ফেব্রুয়ারী,  ২০১৯
        সকাল ১০.৫১ 
        
        
         ইজি চেয়ারে বসে কফি খাচ্ছিলেন ওসি হাসনাইন। তার হাতে আজকের “দৈনিক রনঝঙ্কার” 
        প্রথম পাতায় একটা খবর ছাপানো হয়েছে , 
        
                                   “হাওয়ায় গায়েব ১৭ কোটি টাকা” 
        
        নিচে লেখা আছে এক ধনকুবেরের গাড়ী থেকে গত ২১ ফেব্রুয়ারী তারিখে……… 
        
        
        “টিংটং….. টিংটং……..” 
        
        
        কলিং বেল বেজে উঠল। 
        
        “এই রাহেলা দেখ তো কে।” 
        
        দরজা খোলার শব্দ শোনা গেল। আর রাহেলার উত্তেজিত কন্ঠ, 
        
        “আরে নেহাল তুই ? চলে এসেছিস ? কতদিন পর দেখা। একেবারে এক্টূ খানি হয়ে গেছিস শুকিয়ে। আহারে। খাওয়া দাওয়া কী একদমি করিস না।” 
        
        “আরে আপু। একটা একটা করে প্রশ্ন কর। কয়টার উত্তর দিব। আর আগে ধর এইটা।”
        
        “;কী এটা ?”
        
        “গেটের সামনে পোস্ট অফিসের লোক দেখলাম। এই জুগেও কে নাকি তোমার হাসবেন্ড কে চিঠি লিখছে।” 
        
        ওসি সাহেবের কান খাঁরা হয়ে গেল। রাহেলা জিজ্ঞেস করল। 
        
        “কে চিঠি লিখেছে ?”
        
        “আমি কীভাবে বলব। ও হ্যা চিঠির ওপরে এইতো লেখা রু.. রুমাইসা আফসানা…. মেয়ে মানুষ.। না জানি কি লিখছে ?”
        
        ওসি সাহেব যেন একখন্ড বরফে পরিনত হয়ে গেছেন। যেখানে বসে ছিলেন সেখান থেকে এক চুল ও নরতে পারলেন না। রুমাইসা আফসানা? চার বছর আগের সেই রাতের কথা মনে পরে গেল তার। এত দিন পর তাকে কেন চিঠি লিখল মেয়েটা ???? 
        
        
        আব্দুল মূঈদ 
        
        ৮ আগস্ট ২০২১ 
        রাত ১২.২১  </b></p>  
    
</div>

<div class="miss">

<h2>"মিস ফরচুন"</h2>
<p><b> ২৪ ফেব্রুয়ারী, ২০১৯ 
    সকাল ১১.১৫
    
    চেয়ারের হাতল ধরে থতমত খেয়ে  দাড়িয়ে আছে নেহাল। ঘটনাটা সে ঠিক ধরতে পারেনি। তার পাশের চেয়ারে বসে নিজের স্বামীর দিকে অবাক,রাগত এবং জিজ্ঞাসু দৃষ্টিতে তাকিয়ে আছে রাহেলা। ওসি হাসনাইন তাকিয়ে আছে মাটির দিকে। তার চেহারায় আতঙ্কের ছাপ স্পষ্ট।তিনি ঠিক গুছিয়ে উঠতে পারছেন না কি বলবেন। কীভাবে বর্ননা করবেন এই চিঠির কথা। কেউ কী তাকে বিশ্বাস করবে? রাহেলা কী তাকে বিশ্বাস করবে ? আর যদি না করে ? রাহেলা কী নিজেকে ঠিক রাখতে পারবে ? তাদের সংসার কী টিকবে ? 
    
    ওসি সাহেব কে এমন অবস্থা থেকে উদ্ধার করার জন্যই হয়ত ফোনটা বেজে উঠল। কোনোমতে কল রিসিভ করলেন। ওপাশ থেকে কী বলা হল বোজা গেল না। ওসি সাহেব শুধু বললেন, 
    “হ্যা…… হ্যা…… কোথায় ? …… কখন? ….. আচ্ছা আমি আসছি।” 
    
    ফোন টা রেখে চেয়ার থেকে উঠে অপরাধীর মত ধীর পায়ে হেটে যেতে যেতে তিনি বললেন, “আ… আমাকে একটু যেতে হবে। রাহেলা, আমি ফিরে এসে সবটা  খুলে বলব।” 
    
    সে একটিবারের জন্যও তাকাতে পারেনি রাহেলার মুখের দিকে। একটা অপরাধ বোধ তাকে চেপে ধরছে। বহু বছরের ধুলো ময়লা জমে যে ভয়টা তার কেটে গিয়েছিল, আজ আবার সেই ভয়টা তাকে কাহিল করে তুলছে। 
    বের হবার সময় নিজের শ্যালক নেহালের সাথে একবার দৃষ্টি বিনিময় হল তার। নেহাল  সম্মতি সূচক মাথা নাড়ল। এরপর বেড়িয়ে গেলেন ওসি সাহেব বাড়ি থেকে। তার ডাক পরেছে। ১৭ কোটি টাকা খোয়া গেছে। তার খোজ করতে হবে তাকে। এই ভাঙ্গাগড়া  পরিস্থিতির মধ্যেও। পেছনে চুপ করে বসে রইল রাহেলা। তার চোখের সামনে টেবিলের ওপর একটা চিঠি পরে আছে। শুধু চারটি শব্দ লেখা তাতে, 
    “Honey, I am back.” 
    
    
    
    ……………
    ২৪ ফেব্রুয়ারী,২০১৯ 
    দুপুর ১২ টা 
    
    শহরের একটা অভিজাত এলাকায়, একটা বাড়ির সামনে এসে নামলেন ওসি সাহেব। এটা এম এন্ড কে গ্রুপ এর মালিক মোবারক মিনহাজ সাহেবের বাড়ি। গত ২১ তারিখে তার সাথে এক অদ্ভুত ঘটনা ঘটে যায়। কোনো রকমের কোনো চিহ্ন ছাড়াই হাওয়ায় গায়েব হয়ে গেছে তার ১৭ কোটি টাকা।  
    
    ঘটনা ঘটার পর থেকে এখন অবধি এই চুরির ব্যপার স্বীকার করেনি কেউ । এর কারন ১৭ কোটি টাকা ক্যাশে নিয়ে যাতায়াত করা আইন বহির্ভুত। আর এই টাকা কালো নাকি সাদা সেই বিষয়েও সন্দেহ আছে। এই ভয়ে পুলিশের ফ্যাসাদে জরাতে চাননি মিনহাজ সাহেব। কিন্তু,বিশাল পাহাড়সম অট্টালিকার মাঝেও ছিদ্র থাকে। কোনো ভাবে ফাস হয়ে গেল এই খবর। ব্যাপারটা জানাজানি হল যখন দৈনিক রনঝঙ্কারের অফিসে কোনো অজ্ঞাতনামা ব্যাক্তি এই খবরটি ফোন মারফত পৌছে দেয়। এমন একটা চাঞ্চল্যকর খবর লুফে নেয় খবরের কাগজের সাংবাদিকরা। তারই সূত্র ধরে ওপর মহল থেকে ওসি সাহেবের কাছে এসে পৌঁছেছে কেসটা। 
    
    নোঙর নামক বাড়িটির সামনে এসে যখন হাজির হলেন ওসি সাহেব তখন তার ঘোরটা একটু একটু কেটে গেছে। সে বুঝতে পারছে না এই কেসটায় কিভাবে মনঃসংযোগ করবেন।
     বাড়ির চারদিকে পুলিশি পাহারার ব্যাবস্থা করা হয়েছে। তিনি একটা জিনিস কখনই বুঝে উঠতে পারেন না, চুরি হয়ে  যাবার পর পাহারা লাগানোর মানেটা কি ? চোর তো আর চুরি হওয়া  জায়গায় আবার ফিরে আসবে না। এককথায় চোর পালালে পুলিশের বুদ্ধি বাড়ার বাস্তব প্রমাণ। 
    বাড়ির গেটে একজন সিভিল ড্রেসের পুলিশ কর্মকর্তা তাকে দেখে স্যালুট জানিয়ে বলল, 
    
    “ স্যার, এস আই হায়দার। এই কেসে আপনার এসোসিয়েট।” 
    
    ওসি সাহেব ভদ্রতাসূচক মাথা নাড়লেন। হায়দার বলেই চলল,
    
     “ স্যার, কেসটা অদ্ভুত, যার টাকা চুরি গেছে সে স্বীকার ই করছে না যে তার টাকা চুরি গেছে। অথচ স্যার সারা শহরে হিরিক পরে গেছে এই খবরে। নিউজ পেপার, টিভি চ্যানেল দুর্ভিক্ষের মত ছাপছে এই খবর।”
    
    এবারে ওসি সাহেব বললেন, “চুরি হল কোথা থেকে ? ব্যাংক একাউন্ট চেক করা হয়েছে ? “ 
    
    “ইয়েস স্যার, ব্যাংকের এফিডেফিড আছে আমার কাছে, স্পষ্ট দেখা যাচ্ছে ১৯ এবং ২০ তারিখে ১৭ কোটি টাকা তোলা হয়েছে মোট ৭ টা ব্রাঞ্চ থেকে।” 
    
    “৭ টা কেন ?”
     
    “সেটাই তো বুঝতে পারছি না স্যার।এসব লোকেরা সাধারনত বড় অঙ্কের টাকা তুললে সরাসরি ম্যানেজারকে বাসায় তুলে আনে , আই মিন ডেকে আনে। হে হে । ধরতে গেলে এদের টাকায় ই তো স্যার ব্যাংক চলে। ” 
    
    ওসি সাহেব কোনো জবাব দিলেন না। হায়দার একটু অবাক হল। একটু থেমে সে আবার বলল, 
    
    “যেটা বলছিলাম স্যার, এই মিনহাজ লোকটা এই কাজ না করে, আবার একজায়গা থেকে টাকা না তুলে   নানান জায়গা থেকে টাকা তুললেন। মোট ১৭ কোটি ৫০ হাজার টাকা। আর ঠিক তার   পরের দিনই সেই টাকা গায়েব।” 
    
    “কাউকে দিয়ে থাকতে পারে।ফর বিজনেস পারপাস। ” 
    
    “সেটা পসিবল ছিল। কিন্তু স্যার গত দু দিন এই খবর পত্রিকায় ছাপানো হয়েছে। টাকাটা যদি ব্যাবসার কাজে কাউকে দিয়েও থাকত, তাহলে এতদিনে কি সেটা চাপা থাকত?  
    নিশ্চয়ই মিনহাজ সাহেব কোনো স্টেটমেন্ট দিতেন। আর স্যার এই কথাটা তো লুকিয়ে রাখার কোনো বিষয় না। ব্যাবসার কাজে তো কত টাকাই লাগে।” 
    
    “যদি অনৈতিক অবৈধ ব্যাবসা হয় তখন ? লুকিয়ে রাখার কারন কী হতে পারেনা এটা ?” 
    
    “জ্বি, স্যার হতে পারে।” 
    
    “কোনো চিঠি, ব্লাকমেইল ? চুরির আগে বা পরে ? “ 
    
    “না স্যার, এখন অবধি তো তেমন কিছু জানা যায়নি। ঐ যে বললাম না,যার টাকা গেছে তার মুখেই কোনো কথা নেই। ”
    
    “যার বিয়ে তার খবর নেই,পারা পরশির ঘুম নেই।হুহ…  চুরি হল কীভাবে?” 
    
    “সেটা সিওর না স্যার।” 
    
    “মানে?”
    
    “মানে স্যার, মিনহাজ  সাহেব কিছু জানান নি।আপনি দেখুন স্যার, কথা বলে কিছু জানতে পারেন কিনা।” 
    
    “কোথায় সে এখন ? 
    
    “বাড়ির ভেতরে স্যার। ২৪ ঘন্টা নজরদারিতে আছে।” 
    
    “আচ্ছা চল। দেখা যাক কেঁচো খুড়তে পারি কিনা।” 
    
    
    ডুপ্লেক্স বাড়িটার দোতলায় স্টাডি রুম। লম্বা সিঁড়ি বেয়ে দোতলায় উঠলেন দুজনে। বাড়ির ভেতর কয়েকজন ছাপোষা ধরনের কর্মচারীকে দেখা গেল। ব্যাস্তসমস্ত ভাবে এদিক ওদিক চলাফেরা করছে। চারিদিকে নজর বোলালেন ওসি সাহেব। বোঝাই যাচ্ছে একজন শৌখিন লোকের বাড়িতে ঢুকেছেন। চারিদিকে নানান রকমের পেইন্টিং ঝুলছে। মাথার ওপরে সোনালী রঙের একটা ঝাড়বাতি। কয়েকটা মুখোশ আর পুরোনো আমলের রাইফেল ও দেখতে পেলেন এক কোনায়।মোটা লাল গালিচা আর এন্টীক সব জিনিসপত্র ছরিয়ে ছিটিয়ে আছে ঘরের চারিদিকে।  বাড়িটাকে ১৬ শতকের কোনো জমিদার বাড়ির মত সাজানোর একটা চেষ্টা করা হয়েছি সেটা বোঝা গেল। আর সেই চেষ্টা যে মাঠে মারা গেছে তাও বোঝা গেল। বোঝা গেল গৃহিণীর গৃহস্ত কাজে মন নেই। 
    
    দোতলার স্টাডি রুমের ভেতর দুজন মানুষ উপস্থিত। রুমের বাইরে থেকে তর্কাতর্কির আওয়াজ ভেসে আসছে। হায়দার রুমে ঢুকতে গেলে ওসি সাহেব তাকে থামিয়ে দিয়ে ঠোটের ওপর হাত চেপে ধরেন। এর মানে , আড়ি পেতে শুনতে চান ভেতরে কি হচ্ছে। ভেতর থেকে ক্ষীণ গলায় যা শোনা গেল, 
    
    
    মহিলাঃ “হতভাগার মত কপাল নিয়ে জন্মেছি। কোটি কোটি টাকা তবুও  শান্তি নেই। এর চেয়ে একটা রিকশাওয়ালার সংসার ও ভালো।অন্তত বুক ভরে তো শ্বাস নিতে পারতাম। সারাটা জীবন শুধু কষ্ট করে গেলাম…”  
    
    পুরুষঃ “চলে যাচ্ছ না কেন ? কে আটকে রেখেছে তোমায় ? সেটা তো সেই কবে থেকেই বলে আসছি। রোজ রোজ তোমার এই ঘ্যান ঘ্যানানি আর শাসানী আমার আর ভালো লাগছে না। মানুষের সহ্যেরও একটা সীমা থাকে। আর কত ? ” 
    
    
    
    “যাব। যাব তো ঠিকই। কিন্তু যাওয়ার আগে সব ডুবিয়ে দিয়ে যাব। কী ভেবেছ ? পার পেয়ে যাবে? পাপ তার বাপকেও ছাড়ে না।ঘাড় বেকিয়ে যেদিন চেপে ধরবে তোমার গলা সেদিন দেখব কোথায় থাকে তোমার এই টাকার দেমাগ আর শক্তির অহংকার। ” 
    
    “শক্তি আমার আছে। টাকা আমার আছে। ঠিক এই কারনেই আমি দেমাগ দেখাই। আর আমি বুঝছি না ঠিক কোন বিষয় নিয়ে আমার সাথে ঝগড়া বাধানোর চেষ্টা করছ ? হ্যা ? টাকা খোয়া গেছে আমার। আর দোষারোপ ও আমার ওপর ? হাস্যকর।” 
    
    “ শুধু আমি দোষারোপ করছি ? আরে তুমি তো নিজেই নিজের দিকে আঙ্গুল তাক করে ঘুরছ।  সারা শহর জানে তোমার অপকীর্তির কথা। ওতোগুলো টাকা নিয়ে ঘুরছিলে কেন ? কী ভাবো আমি কিছুই বুঝি না। সব বুঝি। আর সময় এলে বুঝিয়েও দিতে পারি।” 
    
    
    ঠিক এই সময় দরজায় দুটো টোকা দিলেন ওসি সাহেব। এক মূহুর্ত অপেক্ষা করে দরজা ঠেলে ভেতরে প্রবেশ করলেন দুই পুলিশ কর্মকর্তা। তাদের দেখে ঘরের মধ্যে থাকা মানুষ দুজন এমন একটা ভঙ্গি করল যেন তারা হুটোপুটিতে কোনো কিছু লুকিয়ে ফেলতে চায়। ওসি সাহেব কিছু না বলেই একটা চেয়ারে বসতে বসতে বললেন ,
    
    “আপনাদের বিরক্ত করার জন্য খুবই দুঃখিত। আমি আপনাদের কিছু প্রশ্ন করব, আসা করি তার সোজাসাপ্টা উত্তর পাব।” 
    
    মিসেস মিনহাজ সামনের দিকে আঙ্গুল তুলে সাথে সাথে জবাব দিলেন, 
    
    “দেখুন আমরা আপনার কোনো প্রশ্নের জবাব দিতে বাধ্য নই। আর যেখানে আমরা নিজেরাই বলছি আমাদের কোনো টাকা চুরি যায়নি সেখানে আপনারা কেন শুধু শুধু আমাদের হ্যারাজ করছেন। আমরা তো আপনাদের ডাকিনি। তো কেন এসেছেন আপনারা।” 
    
    ওসি সাহেব বললেন, 
    
    “তো, আপনি বলছেন যে কোনো টাকা চুরি যায়নি ?”
    
    “একদমই না।”
    “আপনি শতভাগ নিশ্চিত মি.মিনহাজ।” 
    
    মিনহাজ লোকটা যেন হঠাত থতমত খেয়ে গেলেন।  যেন কী বলবেন ঠিক করতে পারছেন না। 
    
    “হ্যা, টাকা। না আমার টাকা……” 
    
    “চুরি যায়নি” … তার মুখের কথা কেরে নিয়ে যেন একটা খামখেয়ালি ইতি টেনে দিলেন মিসেস মিনহাজ। 
    
    
    ওসি সাহেব সচরাচর খুব ঠান্ডা মেজাজের মানুষ। কিন্তু আজকের তার নিজের জীবনের এমন ভাঙাগড়ার পরিস্তিতিতে সে আর নিজের রাগ সামলে রাখতে পারলেন না। 
    
    “দেখুন মিসেস মিনহাজ আপনি এমন আচরন করলে কিন্তু আমরা আপনাকে গ্রেফতার করতে বাধ্য হব।” 
    
    
    “ওহ রিয়েলি ? ঠিক কোন অপরাধে আপনি গ্রেফতার করবেন আমায় ?” 
    
    “ঠিক কটা কারন দেব বলুনতো ? প্রথমত পুলিশি তদন্তে বাধা দেওয়ার জন্য আপনাকে গ্রেফতার করতে পারি। 
    দ্বিতীয়ত মিথ্যে কথা বলে পুলিশ কে ভুল পথে  পরিচালনা করার জন্য আপনাকে গ্রেফতার করতে পারি। 
    তৃতীয়ত, ক্রমাগত হেরোয়িন জাতীয় পদার্থ শরীরে ইনজেক্ট করার জন্য আপনাকে গ্রেফতার করতে পারি।” 
    
    মিসেস মিনহাজ চমকে উঠলেন। তাকিয়ে রইলেন ওসি সাহেবের মুখের দিকে। ওসি সাহেব মুচকি একটা হাসি দিয়ে বললেন, 
    
    “আপনার কব্জির দাগগুলো লুকাতে লঙ স্লিভ জামাকাপড় পরবেন। তাহলে আর কেউ ধরতে পারবে না আপনার এই অনিয়ন্তিত নেশার কথা। 
    আপনাকে গ্রেফতার করার আর কোনো কারন প্রয়োজন কী ? হা হা হা, জবাব নেই ? 
    তাহলে শুনুন, এগুলো ছারাও একটা লোককে ১৪ বছর ধরে লাগাতার মৃত্যুভয় দেখিয়ে হাতের ইশারায় নাচানোর অপরাধ ও কিন্তু কম গুরুতর নয়। একটা কথা সবসময় মাথায় রাখবেন। 
    পুলিশ আর ডাক্তারকে কখনো ঘাটতে যাবেন না। ফর ইউর ওউন গুড। এখন বলুন টাকাটা কীভাবে চুরি গেল ? 
    
    ঘরের ভেতর নীরবতা। স্বামী স্ত্রি কারো মুখে কোনো কথা নেই। ওসি সাহেব একটা দীর্ঘশ্বাস ছেড়ে উঠে যেতে যেতে বললেন, 
    
    “ঘাটবেন বলেই সিদ্ধান্ত নিলেন তাহলে। আচ্ছা, কথা দিচ্ছি। এর গোঁড়া না তুলে আমি ছারছি না।” 
    
    ঘর থেকে বেরিয়ে সিরি থেকে নামতে নামতে ওসি সাহেব বললেন,
    
    “অতঃপর , কী বুঝিতে পারিলে ভায়া ? “  
    
    হায়দার বলল 
    “কিছুই তো বুঝলাম না স্যার।” 
    
    “এত সহজ ব্যাপারটা বুঝলে না। দেখ এত ধমকানোর পর ও যখন কেউ সত্যি কথা না বলে। তখন বুজতে হবে যে এর চেয়েও বড় কোনো অপ্রিয় সত্য এখনো কোথাও ধুলো চাপা পরে রয়েছে।” 
    
    কথা গুলো বলতে বলতে ওসি সাহেব একটু অন্য মনষ্ক হয়ে গেলেন।  
    হায়দার বলল,
    “কিন্তু স্যার এটা বুঝলাম না আপনি এতগুলো সত্য কীভাবে জানলেন।আপনি কী আগে থেকে অওনাদের… ”
    
    “নাহ চিনতাম না…. খুব সহজ। মহিলার হাতের কনুই এর ওপরের অংশে কালো ছোপ ছোপ দাগ। হেরোয়িন ইনজেক্ট করার সময় ভেইন খুজে পাওয়ার জন্য হাত খুব শক্ত করে বাঁধতে হয়। তার ফলে হাতে দাগ পরে থাকে। আর ক্রমাগত সূচ ফোটানোর ফলে ছোপ এর সৃষ্টি হয়।” 
    
    “ হুমকির ব্যাপারটা।আর স্যার ১৪ বছরের সংসার এটা কীভাবে জানলেন। ”
    
    “স্টাডির দেয়ালে একটা ছবি ছিল। ছবিটা ওদের বিয়ের। আর ছবির তলায় লেখা ছিল ১৪/১১/২০০৫। ৫ থেকে ১৯ হল ১৪ বছর। আর ১৪ বছরে কোনো সন্তান নেই মানে হয় কোনো শারীরিক অক্ষমতা,  নাহয় সম্পর্কে সমস্যা। ঘরে ঢোকার আগে তর্কাতর্কির জেরে যা বুঝলাম সম্পর্কেই সমস্যা। সুতরাং, দুই এ দুই এ চার।” 
    
    হায়দার সহাস্য স্বরে বলে উঠল,
     
    “জিনিয়াস স্যার, জিনিয়াস।” 
    
    এবারে একটু গম্ভীর গলায় ওসি সাহেব বললেন, 
    
    “সাধারন মানুষ ভুল করলে সেটা হয় মেধার বিকাশ ,পিলার অফ সাকসেস,  কিন্তু জিনিয়াস রা ভুল করলে সেটা হয় অপরাধ।” 
    
    
    
    
    
    ২৪শে ফেব্রুয়ারি, ২০১৯ 
    সন্ধ্যাঃ ৭.০০ 
    
    
    সারাদিনের দৌঢ় ঝাপের পর নিজের বাসায় এসে পৌছেছেন ওসি হাসনাইন। এর মাঝে কেসের অনেকটা এগিয়ে রেখেছেন তিনি। ব্রেনে ভালো রকমের চাপ পড়েছে। মাল্টিটাস্কিং এ রীতিমত ওস্তাদ হয়েও আজ আর একসাথে একাধিক কাজ করতে পারলেন না তিনি। তার মাথায় ঘুরছিল রাহেলার কথা। কীভাবে সবকথা খুলে বলবে সে। আদৌ কী পারবেন বলতে ? কিন্তু যদি কিছু না বলতে পারেন তাহলে তো বিশাল একটা অঘটন ঘটে যাবে। সেই রাতের চেয়েও বড়সর একটা অঘটন। 
    
    এদিকে সকাল থেকে নিজের স্বামীর কথা ভাবতে ভাবতে মূষরে পরেছিল রাহেলা। সে ভাবতে পারেনি তাদের সদাহাস্য সংসারে একদিন এমন একটা অঘটন ঘটবে। তাদের মাঝেও কোনোদিন কোনো তৃতীয় ব্যাক্তি অগচরে প্রবেশ করবে। তাহলে কী তার স্বামী তাকে ঠকিয়েছে এতদিন ? এতগুলো বছর যে ভরসায় বেঁচে থাকার খুটি পেয়েছিল, তা কী মিথ্যের ওপর দাড়িয়ে ছিল ? এসব জিনিস ভাবতে ভাবতে নিজের অগচরেই কাদছিল রাহেলা। এ কান্না কাউকে শোনানোর নয়। এ কান্না কাউকে দেখানোর নয়। 
    
    নেহাল তার বোনের পাশে এসে বলল,  
    
    “আপু, কাঁদিস না। আমার মনে হয় তুই ভাইয়া কে ভুল বুঝেছিস। ওর দিকটাও তো একটু জানতে হবে। ও বলল না ফিরে সব কিছু খুলে বলবে। দেখা যাক কী বলে। সেই পর্যন্ত একটু ধৈর্য ধর।” 
    
    রাহেলা কাঁদতে কাঁদতে বলল, 
    “আর কী শোনার বাকি আছে বল ? যে গাছটা ধরে দাঁড়িয়ে ছিলাম এতদিন আর সেটাই কাটা ফোটালো। এই পাওনা ছিল। আমি এখন কী করব …..” 
    
    “আপু আমি বুঝতে পারছি তোর ব্যাপারটা। ….. আচ্ছা যদি কিছু মনে না করিস একটা কথা বলি। 
    আমার মনে হয় একটু ঘুরে আসতে পারিস গ্রাম থেকে। মায়ের কাছে গেলে হয়ত তোর একটু হালকা বোধ হবে। আর ভাইয়াকেও একটু সময় দে। ব্যাপার টা যত সহজ মনে করছিস আমার মনে হয়না সেটা অতটা সোজা।”
    
    রাহেলা কোনো জবাব দেইয় না। এক দৃষ্টিতে তাকিয়ে থাকে বাইরের দিকে। একটা সময় নেহাল চলে যায় নিজের ঘরে। এরপর যখন তাদের দেখা হয় তখন রাহেলা একটা ব্যাগ হাতে নিয়ে বেরিয়ে যাচ্ছে বাসা থেকে। নেহালকে উদ্দেশ্য করে শুধু একবার বলে
    , 
    “আমি যাচ্ছি…… ওর…. ওর খেয়াল রাখিস।” 
      
    
    সন্ধ্যায় ওসি সাহেব বাসায় ফিরে রাহেলাকে খুজে পায় না। নেহালকে দেখতে পায় সোফায় শুয়ে একটা বই পড়ছে। নিজের দুলাভাইকে দেখে উঠে বসে নেহাল। এরপর বলে, 
    
    “আপু মার কাছে গেছে। তুমি চিন্তা করো না। কিছুদিন যাক, পরে মন হালকা হলে চলে আসবে।” 
    
    “আ… হুম।” 
    
    কিছু একটা বলতে গিয়েও বলা হয় না আর ওসি সাহেবের। চলে আসে নিজের ঘরে। খুব দেরি হয়ে গেল। 
    
    
    
    
    ২৪ ফেব্রুয়ারি , ২০১৯ 
    রাতঃ১০.১৫ 
    
    
    খাবার টেবিলে বসে খাবার খাচ্ছে দুজনে। সারাদিনে রান্না করেনি রাহেলা। তাই বাইরে থেকে খাবার ওর্ডার করে এনেছে নেহাল। নেহাল সবেমাত্র তার অনার্স শেষ করেছে। জার্নালিজমে ওনার্স শেষ করে এখন এসেছে নিজের বোনের বাসায় কিছুদিন কাটাটে। আর সে নিজেই যেন একটা দুঃসংবাদের বাহক হয়ে এসেছে। নিজের হাতেই নিয়ে এসেছে ওই চিঠিটা। ওটা যদি না আসত তাহলে হয়ত… 
    থমথমে পরিবেশটা হালকা করার জন্য দুলাভাই কে জিজ্ঞেস করল, 
    
    “ভাইয়া, ১৭ কোটির কেসটায় ডিউটি পরেছে না ?” 
    
    “হুম।” 
    
    “তো টাকাটা চুরিই গেছে ?” 
    
    “আমার তো তাই মনে হয়।” 
    
    “চোর ধরতে পারলে?” 
    
    এবার একটু আড় চোখে তাকালেন ওসি সাহেব। নেহাল রিতিমত তার দুলাভাইকে ভয় করে চলে। কিন্তু আজ একান্ত একা বলে একটু কাছে ঘেঁষার চেষ্টা করছে। একারনেই ওসি সাহেব এমন করে তাকালেন। এরপর বললেন, 
    
    “নাহ।খোজ চলছে।” 
    
    নেহাল হেসে বলল, “আসলে বুঝলে রহস্য হল এমন একটা জিনিস যার কথা হাজারবার শুনলেও বধহজম হয় না। আমাকে কি একটু বলবে এই কেসটার ব্যাপারে?” 
    
    ওসি সাহেব খাওয়া শেষ করতে করতে পুরো কাহিনীটা খুলে বলল নেহাল কে। সব শুনে নেহাল বলল, 
    
    “ইন্টারেস্টিং ব্যপার তো। মানে যার টাকা চুরি গেছে তার কোনো গরজ নেই। মাথা ব্যাথা সব তোমার, হাহ। একেই বলে ঘড়ের খেয়ে বনের মোষ তারানো। “ 
    
    “হুম মোষ না। রীতিমত হাতি। যা বুঝছি। এর পেছনে বড় কারো হাত আছে।” 
    
    “কীভাবে? ”
    
    “ চিন্তা কর। একটা লোক ব্যাঙ্ক থেকে টাকা তুলবে। যতই তুলুক, সেটা এক জায়গা থেকে না তুলে সারা শহর ঘুরে ৭ টা জায়গা থেকে তুলবে কেন ? আর এত বড় অঙ্কের টাকা কেউ কিন্তু এভাবে নিয়ে চলাচল করে না। সাধারত এমন বিশাল এমাউন্ট চেকের মাধ্যমেই ট্রান্সজ্যাক্সন করা হয়। আর এদিকে মালিক স্বিকার ই করছে না সে কাউকে টাকা দিয়েছে। স্বিকার করছে না বললে ভুল হবে। তাকে স্বিকার করতে  দিচ্ছে না।” 
    
    “কে দিচ্ছে না ? “
    
    “ওনার স্ত্রী।” 
    
    “ওহ।এখানেও নারী ?  আচ্ছা এখন কী করবে বলে ঠিক করেছ ? “
    
    “ব্যাঙ্কের সিসিটিভি ফুটেজ জোগার করে পাঠাতে বলেছি। আসলে দেখি চেক করে। কিছু পাওয়া যায় কিনা।” 
    
    ২৫ শে ফেব্রুয়ারী, ২০১৯ 
    সকালঃ ১১.০০ 
    
    
    
      
    আশুলিয়ায় এম এন কে গ্রুপের কারখানায় এসেছেন এস আই হায়দার। এটাই মিনহাজ সাহেবের কাঁচ তৈরির কারখানা। ফ্যাক্টরির বিভিন্ন স্থরের কর্মকর্তাদের তাদের মালিক সম্পর্কে জিজ্ঞেস করা হল। 
    ওপর মহলের কর্মকর্তারা তাদের মালিকের প্রশংসায় গদগদ। বোঝা গেল তাদের কাছে পুলিশের ভয়ের চেয়ে নিজেদের চাকরি হারানোর ভয় অনেক বেশি। 
    
    নিচের মহলের শ্রমিকদের মধ্যে একটা হালকা ক্ষোভের আভাস পাওয়া গেল। তার কারন হল বেশ কিছুদিন ধরেই তারা তার মালিকের কাছে আবেদন করছে নিজেদের বেতন বারানোর জন্য। কিন্তু এ বিষয়ে তাদের মালিক উদাসীন। 
    
    কারখানায় আর কিছু জানা যাবে না দেখে চলে আসছিল হায়দার। নিজের গাড়িতে উঠতে যাবে তখনি পাশ থেকে শুনতে পেল খরখরে গলায় কেউ একজন ডাকছে তাকে, 
    
    “দারোগা সাব… ও দারোগা সাব। এদিক আহেন দেহি। “ 
    
    
    
    ২৫ শে ফেব্রুয়ারী 
    বিকাল- ৩.৪০ 
    
    
    
    ওসি হাসনাইনের বাসার কলিং বেল বেজে উঠল। দরজা খুলে নেহাল দেখল একজন পুলিশ অফিসার দাড়িয়ে। 
    
    “আ. স্যার বাড়িতে আছেন?”
    
    “হ্যা, ভাইয়া ঘুমুচ্ছে।”
    
    “একটু কষ্ট করে তাকে তুলবেন বলবেন যে হায়দার এসেছে। “
    
    “আচ্ছা ঠিক আছে। আপনি ভেতরে বসুন।”
    
    ১০ মিনিট পর ওসি সাহেব বসার ঘরে এসে হায়দার কে দেখে অবাক হয়ে গেল। 
    
    “কী ব্যাপার হায়দার ? তুমি আমার বাসায় ?”
    
    “স্যার, আপনার থানায় ফোন করে আপনার বাসার ঠিকানা নিয়েছি। আসলে স্যার খবরটা আমি নিজের মুখেই আপনাকে দিতে চেয়েছিলাম। বিষয়টা শুনলে আপনিও চমকে যাবেন স্যার।”
    
    “তাই নাকি। আচ্ছা বল বল।” চেয়ারে বসতে বসতে বললেন তিনি। নেহালও তার পাশে বসলেন। 
    
    
    “স্যার আপনার ওর্ডার মতো তো গেলাম আমি আশুলিয়ার ঐ ওনার কারখানায়। গিয়ে কথা বার্তা বলে যা জানতে পারলাম তাতে মালিকের বেতন না বাড়ানো ছাড়া আর কোনো দোষ নেই। মালিক বেশি একটা যায় না ওই দিকে। সব ওর ম্যানেজার ই সামলায়।যেদিন টাকা চুরি হয় ঐদিন গিয়েছিলেন তিনি। তারাহুরোয় গেলেন আবার তারাহুরোয় ফিরেও এলেন।  তো সব তথ্য নিয়ে চলে আসছি এমন সময় একটা গাছের আরাল থেকে একটা লোক আমাকে ডাক দিল। “
    
    “কোন লোক?” 
    
    “প্রথমে তো ভাবলাম পাগল টাইপের হবে। সারা গায়ে ময়লা ধুলোয় ভরা। জামার বোতাম নেই একটাও। একটা ছেঁড়া লুঙ্গি পরা। আমি ভাবছি যে যাব কিনা লোকটার কাছে এমন সময় লোকটা বলল।” 
    
    “স্যার এদিক আহেন… হি হি। আপনে কি খুজতাছেন আমি জানি।” 
    
    “এবার আর স্যার কৌতুহল সামলাতে পারলাম না। গেলাম কাছে।  গিয়ে বললাম কী জান ? লোকটা বলল।” 
    
    “ হে হে হে। ১৭ কুডি খুজেন না আমনে ? হি হি। হেই খবর আমি জানি।” 
    
    “আমি বললাম, কেমন করে জানলে ? তুমিও খবরের কাগজ পড় নাকি ? লোকটা বলল ” 
    
    “ মিয়া ভাই, আমার মুখে দাত দেখতাছেন ? সবডি আছে না ?”
    
    “আমি বললাম, হ্যা আছে তো।তাতে কী ?”
    
    “হে হে হে, খবরের কাগজ পড়ি না দেইখাই আছে, হি হিহি , পড়লে কি এই অশিক্ষিতর দাঁত আর লগে থাকত কন ? হে হে হে কোনশুম পইড়া যাইত, হে হে হে হে ” 
    
    “বলেই লোকটা হাসতে লাগল। আমি ধমক দিলাম, চোপ। ফাইজলামি করস আমার সাথে ? পাগল যেন কোথাকার।লোকটা কাদো কাদো গলায় বলল ” 
    
     “ওমা ওমা। ধমক দেন কেন । ডর করে আমার। কইতাছি হুনেন। আপনে যে টাহা খুজেন। হে হে । হেইডা  আমি জানি। হি হি । আর টাহা কই আছে হেইডাও আমি জানি।” 
    
    
    “কীহ ??” ওসি সাহেব চেচিয়ে উঠলেন 
    হায়দার বলল, 
    “জ্বি স্যার আমিও ঠিক এইভাবেই রিয়েক্ট করেছিলাম। তারপর আমি জিজ্ঞেস করলাম টাকাটা কই ? লোকটা বলল ” 
    
    
    “হ আমি জানি। হি হি। কিন্তু কমু না। হে হে হে’
    
    “কেন বলবে না?”
    
    
    “কইলে আমার লাভ কী ? আপনে কী আমারে  ট্যাকা পাইলে দিবেন নাকি। দিবেন না।” 
    
    “বুজলাম যে পাগল হলেও তালে ঠিক । আমি পকেট থেকে একশ টাকার একটা নোট বের করে দিলাম ওর হাতে। পাগলটা বলল,”
    
    “মিয়াভাই । নীলডা না। সবুজটা দেন না। সবুজটা। নীলডা দিয়া বোতল আহে না হি হি হি ”  
    
    ওসি সাহেব ও নেহাল একসাথে হেসে উঠল। 
    হায়দার বলল 
    
    “হাসবেন না স্যার।” 
    
    “কেন হাসব না বল, এতদিন জানতাম জনগন পুলিশকে ঘুষ দেয় কিন্তু এখন দেখলাম পুলিশ ও ঘুষ দেয়। “  হাসতে হাসতে  বললেন ওসি সাহেব 
    
    “যাই বলুন স্যার আমার ঘুষ দেওয়া স্বার্থক। এরপর লোকটা বলল কী শুনুন। টাকাটা নিয়ে পকেটে রেখে দিল। এর পর মুখের সামনে একটা হাত এনে নিচু গলায় বলল “
    
    “মিয়া ভাই। ফ্যাক্টুরির পিছে যাইবেন। দেখবেন একটা ছোড ইস্টোর রুম আছে, হে হে। ওনে হালায় পলাইয়া আছে।” 
    
    “আমি বললাম কে লুকিয়ে আছে ?”
    
    “জামাল। মিয়াভাই। নতুন নতুন মালের আমদানি হইছে। ট্যাকা লাইছা হুইয়া আছে।আমি দেখছি এই সবুজ নোটে পুরা ব্যাগ ভরা। হালায় দেয় নাই আমারে একটাও। গিয়া দেহেন, মাল খাইয়া টাল হইয়া আছে।” 
    
    ওসি সাহেব উত্তেজিত হয়ে বললেন, 
    
    “জামাল কে? চোর ধরেছ নাকি ?”
    
    “প্রথমে সেটাই মনে হয়েছিল স্যার। পরে বুঝলাম আসলে ওটা চোর না। জামাল হল স্যার মিনহাজ সাহেবের ড্রাইভার। কথা মত সেই ষ্টোর রুমে গিয়ে বেহুশ অবস্থায় পাই তাকে। মদ খেয়ে পুরো উন্মাদ। সোজা হয়ে দাড়াতেই পারছে না। পরে স্যার ধরে একটা কনস্টবলের সাথে পাঠিয়ে দিলাম থানায় আর আমি চলে এলাম আপনার কাছে।” 
    
    “গ্রেট জব হায়দার। তুমি যে কত বড় একটা জিনিস করেছ ভাবতেই পারবে না। গতকাল থেকে আমার মাথা ঠিক ভাবে কাজ করছে না।” 
    
    “সেটা কেন স্যার? আপনার শরীর কী খারাপ?” 
    
    “বাদ দাও সেসব কথা। এখন বল জামাল কী মুখ খুলেছে? স্বীকার করেছে চুরির কথা ?” 
    
    “না স্যার। সে তো বেহুশ। তবে স্যার এই যে , এটাতে  ব্যাঙ্কের সব ফুটেজ আছে।” 
    বলে পকেট থেকে একটা পেনড্রাউভ বের করল হায়দার। ওসি সাহেব তার ল্যাপটপে অন করে পেনড্রাইভ টা ইনপুট করলেন।
     
    ৬টা ভিডিও ফাইল ১ থেকে ৬ নামে সেইভ করা। প্রথমটা ওপেন করলেন তিনি। স্ক্রিনের উপর ঝুকে পরেছে নেহাল এবং হায়দার । স্ক্রিনে শব্দহীন ভিডিও তে দেখা যাচ্ছে তারিখ ১৯ ফেব্রুয়ারি সময় সকাল ১০.৪৭ মিনিট। 
    মিনহাজ সাহেব ঢুকলেন ব্যাংক এ। লাইনে দাঁড়ালেন। পকেট থেকে চেক বের করলেন। চেক লিখলেন। কিছু সময় পার হল। চেক জমা দিল, আরো কিছু সময় পার হল। ক্যাশ নিলেন। ব্রিফ কেসে ভরলেন। বেরিয়ে গেলেন ১১.০৫ নাগাদ। 
    
    ২ নম্বর ভিডিও তে ১১.৪৭ এ ব্যাংকে ঢুকলেন।লাইনে দাঁড়ালেন। পকেট থেকে চেক বের করলেন। চেক লিখলেন। কিছু সময় পার হল। চেক জমা দিল, আরো কিছু সময় পার হল। ক্যাশ নিলেন। ব্রিফ কেসে ভরলেন। বেরিয়ে গেলেন ১২.০৯ নাগাদ। 
    
    এভাবে ৩ নম্বর ব্যাংকে ঢুকলেন ১২.৪৭ নাগাদ বের হলেন ১.১৫ নাগাদ। 
    ৪ নম্বর ব্যাংকে ঢুকলেন ১.৪৭ নাগাদ বের হলেন ২.০০ নাগাদ 
    ৫ নম্বর ব্যাংকে ঢুকলেন ২.৪৭ নাগাদ এবং বের হলেন ৩.৩০ নাগাদ 
    
    এরপর ৬ নম্বর ব্যাংকের ফুটেজে দেখা গেল পরদিন সকাল ১১.৪৭ এর সময় ঢুকছেন। চেক লিখলেন, এবারে একটু সময় নিলেন, কী যেন একটা খুজলেন নিলের কোটের পকেটে। বিচলিত হয়ে বাইরে বেরোতে গিয়ে থেমে গেলেন। এবারে ব্যাংকের দরজার সামনে জামাল কে দেখা গেল। হাত থেকে মোবাইল ফোন দিল মালিকের হাতে। এরপর চলে গেল। মিনহাজ সাহেব ব্যাংক থেকে টাকা তুললেন। ব্রিফ কেসে ভরলেন। চলে গেলেন। 
    
    সব ফুটেজ দেখার পর হায়দার বলল, 
    
    “স্যার, ফুটেজে কিছু পেলেন ?”
    
    ওসি সাহেব নিজের ঠোটে হাত বোলাতে লাগলেন। কিছু বললেন না। 
    হায়দার একই প্রশ্ন আবার করল, 
    “স্যার, কিছু পেলেন?”
    
    ওসি সাহেব বললেন, “একটা আভাষ পাচ্ছি। এর পেছনে একটা প্যাঁচালো রহস্য আছে।” 
    
    নেহাল এতক্ষন একটা কথাও বলেনি। এমনিতেই সে তার দুলাভাইকে এরিয়ে চলার চেষ্টা করে, তার ওপর আজ দুজন অফিসারের মাঝে সে কোনো কথা বলার সাহস করেনি। তবে এবারে উত্তেজনায় সে বলেই ফেলল, 
    
    “ভাইয়া, একটা জিনিস আমি লক্ষ্য করেছি। তুমি দেখেছ বিষয়টা ?”
    
    “কী? কোন বিষয়টা ?”
    
    “দেখ, প্রথম ফুটেজ টা অন কর। হ্যা, এই দেখ সময়টা দেখ ১০.৪৭ , লোকটা ঢুকলেন তাই না ?”  
        
    “হ্যা, তো ?” 
    
    “এবারে পরের টা দেখ ভিডিও, এই যে দু নম্বরটায় , ব্যাংকে ঢুকলেন ঠিক ১ ঘন্টা পর, একেবারে কারেক্ট  সকাল ১১.৪৭ এ।”
    
    হায়দার বলল, “ হ্যা , তাইতো!!” 
    
    “শুধু এটাই না, পরের গুলোর টাইম দেখুন দুপুর  ১২.৪৭, দুপুর ১.৪৭, দুপুর ২.৪৭ আবার পরের দিন সকাল ১১.৪৭। মানে একুরেট এক ঘন্টা পর পর সে নতুন ব্যাংকে ঢুকছে। এটা কাকতালীয় বিষয় হতেই পারে না।” 
    
    ওসি সাহেব গম্ভির ভাবে শুধু বললেন, “টাইম…টাইম।” 
    
    নেহাল বলল, “ভাইয়া আমার মনে হয় তোমার এই বিষয় টা একটু ঘাটা উচিত।” 
    
    “আমাকে সব বিষয় ই ঘাটতে হবে নেহাল। কিন্তু আমার কেমন যেন মনে হচ্ছে এমন কোনো একটা কেসের কথা আমার জীবনে আমি আরো একবার শুনেছি।সংখ্যা নিয়ে খেলা, ৪৭ সংখ্যাটা আমার খুব চেনা,  কিন্তু ঠিক মনে করতে পারছি না।”
    
    থানার উদ্দেশ্যে বের হওয়ার আগে শুধু হায়দার একবারের জন্য বলল, 
    
    
    “স্যার, আপনার শ্যলকটি কিন্তু আপনার চেয়ে কম না। জুটি মিলেছে দারুন।পুলিশে ধুকিয়ে দিন না। জমবে’ 
    
    
    
    
    ২৬ শে ফেব্রুয়ারি,২০১৯ 
    সন্ধ্যে ৭.৩৫ মিনিট 
    
    
    নোঙর বাড়ির দোতলার স্টাডি তে বসে আছেন ওসি সাহেব। তার সামনে এস আই হায়দার। মিসেস মিনহাজ একটা কোণে দাড়িয়ে আছে মুর্তির মত। মিনহাজ সাহেব নিজের চশমা হাতে নিয়ে বসে আছেন একটা চেয়ারে। তার নজর মাটিরে দিকে। ঘরের বাইরে কয়েকজন পুলিশ কর্মকর্তা এলোপাথাড়ি ভাবে দাড়িয়ে আছে। থমথমে একটা পরিবেশ। ওসি সাহেব বললেন, 
    
    “তো মিনহাজ সাহেব এখনো অস্বীকার করবেন টাকার বিষয়টা ?”
    
    মিনহাজ সাহেব একটু গম্ভির ভাবে বলল, 
    “ জ্বি… হ্যা।  আমার কোনো টাকা হারায় নি।” 
    
    “তাহলে টাকাটা গেল কোথায়?”
    
    “টাকা আমার কাছে, আমি দিয়েছি আমার এক বান্ধবির স্বামিকে। ওর লাগত তাই নিয়েছে আমার কাছ থেকে।” বললেন মিসেস মিনহাজ 
    
    “ও আচ্ছা, তাই নাকি ? বেশ। তাহলে এই কথা এতদিন স্বীকার করেননি কেন ?” 
    
    থতমত খেয়ে গেলেন মিসেস মিনহাজ। এরপর আমতা আমতা করে বললেন, 
    
    “ঐ…. ওই …আসলে, আসলে আমি ভুলে গেছিলাম টাকা দেওয়ার কথা।” 
    
    “তাই নাকি। হা হা হা হা। টাকা ধার দিলেন আর ভুলে গেলেন। হা হা হা । ওয়াও খুব মজার তো। দুনিয়াটার তো আপনার মত মানুষেরই খুব প্রয়োজন। এই যে দান করে ভুলে যান। তাও আবার ১৭ কোটির মত একটা বড় অঙ্কের টাকা। খুব মহৎ আপনি।” 
    
    “তাহলে কী বলতে চান আপনি, আমি… আ..আমি মিথ্যে বলছি? মিথ্যুক আমি ?” 
    
    “আপনার সমস্যা কী জানেন মিসেস মিনহাজ। আপনি নিজেকে চালাক মনে করে। অবশ্য দুনিয়ার প্রায় সব মানুষই এই ভুলটা করে। নিজেকে প্রয়োজনের চেয়ে বেশি চালাক মনে করে। আপনি ভাবলেন একটা কালো সত্য কে একটা পাতলা সাদা মিথ্যের চাঁদর দিয়ে ঢেকে দেবেন। হা হা হা। ভুল ভুল ভুল। পারলেন না। কালোর তেজ সাদার চেয়ে অনেক বেশি যে ম্যাডাম।”
    
    মি.মিনহাজ খেকিয়ে উঠলেন, “কী বলতে চান আপনি ?কো…কোন সত্য? কেমন সত্য ?’’ 
    
    “বলছি বলছি ধৈর্য ধরুন না ভাই, আমার না অপরাধীদের ব্যাকুল হতে দেখতে খুব ভালো লাগে। আলাদা একটা আনন্দ পাই তাতে।”
    
    “আমি ? আমি অপরাধী? কী অপরাধ করেছি আমি?” 
    
    “আপনি করছেন অনেক কিছু। আগে বলি টাকাটা কী করলেন.। আসলে আপনি তো আর কিছু করেন নি আপনাকে দিয়ে করানো হয়েছে আরকি। পাপেট বানানো হয়েছে আপনাকে। 
    আচ্ছা হায়দার নেহাল ভিডিও তে একটা জিনিস লক্ষ্য করতে গিয়ে অন্য একটা জিনিস লক্ষ্য করেনি। তুমি দেখেছ সেটা ?” 
    
    “নাতো স্যার। কী জিনিসটা?”
    
    “কী যে কর না তোমরা। আচ্ছা দেখ, একজন স্বাভাবিক মানুষ ফোনে কথা বলা শেষ করে কী করবেন ? ফোনটা কেটে তারপর পকেটে ঢোকাবেন তাইনা?  কিন্তু আমাদের মিনহাজ সাহেব কিন্তু কোনো সাধারন মানুষ নয়। তিনি ফোনে কথা বলেন ঠিকই কিন্তু ফোন কাটেন না একদমই। আমরা ৬ টা ব্যাংকের ভিডিও দেখলাম। দেখলাম  লাইনে দাড়িয়ে বার বার তিনি পকেট থেকে ফোন বের করছেন। কানে দিচ্ছেন আবার পকেটে রেখে দিচ্ছেন। ফোন কাটছেন না। এর কারনটা কী বলতে পার হায়দার ?” 
    
    “আপনিই বলুন স্যার।” 
    
    “এর কারন হল তাকে ফোন কাটার অর্ডার তিনি দেনই নি ।”
    
    “কে দেয়নি স্যার ?” 
    
    “ঐযে যার কথায় মিনহাজ সাহেব এতগুলো টাকা এতগুলো জায়গা থেকে তুলে এমন একটা বেকায়দায় ফেসে গেছেন। কী ঠিক না মিনহাজ সাহেব?” 
    
    মিনহাজ সাহেব কোনো কথা বললেন না, 
    
     “এরপরও স্বীকার করবেন  না? ঠিক আছে। হায়দার, যাও বোমা টাকে নিয়ে আস ?”
    
    হতবুদ্ধির মত তাকালেন মিনহাজ সাহেব আর তার স্ত্রী। বোমা!! কিসব বলছেন এই লোকটা। 
    হায়দার ঘর থেকে বেরিয়ে গেল। আর যখন ঘরে ঢুকল তখন তার হাত মিনহাজ সাহেবের ড্রাইভার জামালের কলার চেপে ধরে আছে। 
    
    এবারে ওসি সাহেব বললেন, 
    
    
    “হায়দার তুমি প্রথম দিন আমাকে বলেছিলে যে মোট ৭ টা ব্রাঞ্চ থেকে টাকা তোলা হয়েছিল রাইট ? কিন্তু তোমার ফুটেজে আমরা পেলাম ৬ টা ব্যাংকের ভিডিও। বাকি একটা কোথায় তাইতো ? ৭ নম্বর ব্যাংকে তো মিনহাজ সাহেব যানই নি। গিয়েছিল আমাদের এই জামাল বাবু। তার নিজের কমিশনের ৫০ হাজার টাকা সে নিজের হাতে ব্যাংক থেকে তুলেছিলেন তাইনা ?” 
    
    এবারে জামাল বলল, 
    “হ. স্যারে দুই দিন ধইরা খালি ব্যাংকে আর ব্যাংকে ঘুরছে। কেন ঘুরছে আমি জিগাইছি। আমারে কয় নাই। জিগাইলেই চোখ রাঙ্গানি দিছে। ঐ শেষবার যহন ব্যাংকে গেল তহন গাড়ির মধ্যে স্যার হের ফোন ফালাইয়া রাইখা গেছিল। আমি ব্যাকসিডে তাকাইয়া দেহি ফোন।
    
     কল চলতাছে। ওদিক দিয়া কেডায় যেন কথা কইতাছে। আমি কানে দিলাম। হেই লোকটা আমারে কইলো যাও তোমার স্যারের কাছে ফোনডা দিয়া আহ। আমি বুঝলাম কাহিনী তে ভ্যাজাল আছে। আমি দিয়া আইলাম ব্যাংকের মধ্যে ফোনডা। 
    
    মনের মদ্দে ঘুরতাছিল কাহিনীডা কী। স্যার ফিরা আইলে স্যার রে কইলাম, আমারে কাহিনী পুরাডা খুইলা কওয়া লাগব। নাইলে পুলিশ রে জানাইয়া দিমু যে আপনারে কেউ ধমকাইয়া ট্যাকা নিতাছে। স্যার কী বুঝল কইতে পারি না। তারাতারি ৫০ হাজার ট্যাকার একটা চেক লিক্ষা দিল। 
    কইল মুখ বন্ধ রাখতে। আর বাড়ি পলাইয়া যাইতে। আমি ভাবলাম মালিকও খুশ আমিও খুশ। ঝামেলার কী দরকার। বাড়িই যাইতাম, রাইতে মাল বেশি খাওয়া হইয়া গেছিল। তাই ফ্যাক্টুরির পিছে পইরা আছিলাম। তহন আপনেরা ধইরা আনলেন। আমার কোনো দোষ নাই। আমি জানিনা স্যারে কী করছে। আমারে ছাইরা দেন স্যার , আমার কোনো দোষ নাই।” 
    
    
    “তারপর, মিনহাজ সাহেব এবারে সবটা স্বীকার করবেন নাকি আরো ঘাটাবেন আমাকে? দেখুন একটা কথা মাথায় রাখবেন, কাঁদা যত ঘাঁটবেন পানি কিন্তু তত ঘোলা হবে। সুতরাং, এখনো সময় আছে। সবটা স্বীকার করুন।” 
    
    “এই জামাল মিথ্যা কথা বলছে, ও মদখোর, মিথ্যুক…..”  সবটা বলতে পারলেন না মিসেস মিনহাজ। তাকে থামিয়ে দিলেন তার স্বামি। 
    
    “ব্যাস ইতি। আর লুকাতে পারব না আমি। ঠিকই বলেছিলে, পাপ তার বাপকেও ছারে না। শুনুন ওসি সাহেব। আমি সত্যি কথা বলছি। আমার বয়স এখন ৪২ বছর। আমার বাবার কাছ থেকেই আমার সব ধন সম্পত্তি পেয়েছি আমি। কষ্ট কাকে বলে কোনোদিন বুঝিনি। জীবনে যা চেয়েছি চোখের পলকে সেটাই পেয়েছি। সবই এনে দিয়েছে আমার বাবা। আমার ২৫ বছর বয়সে আমায় একটা বাজে নেশা পেয়ে বসে। আমি বাইরে বাইরে রাত কাটাতাম। নানান পার্টিতে ড্রিংশ করতাম। ড্রাগস নিতাম। বন্ধুদের সাথে রাতে ফাকা রাস্তায় বসে নেশা করতাম। কেউ কিছু বলার সাহস পেত না বাবার জন্য। 
    একদিন রাতে একটা পার্টিতে দেখা হয়ে যায় আমার একটা মেয়ের সাথে। শ্যামলী নাম ছিল ওর। খুব সুন্দর ছিল। প্রথম দেখায় ই আমার ওকে খুব ভালো লেগে যায়। আমি ওর পেছনে অনেক ঘুরলাম। ওর কাছাকাছি আসার জন্য অনেক সময় দিলাম। একটা ভালো সম্পর্ক গড়ে ওঠে আমাদের মাঝে। কিন্তু সেটা শুধু বন্ধুক্তের ছিল। আমি ঠিক করলাম এক রাতে ওকে বলব ওকে ভালো লাগার কথা। প্লান অনুযায়ী আমি ওকে বললামও সেই বিষয়টা। কিন্তু ও শুনল না সেই কথা। সেখান থেকে চলে আসল। আমি ওর পেছন পেছনে গেলাম। ওকে থামালাম। শ্যামলী বলল,
     “দেখ আমি তোমাকে আমার বন্ধু মানি, আর তুমি ভাবলে কীভাবে যে আমাদের মাঝখানে কোনোদিন কোনো ব্যাপার ঘটতে পারে ? আমাদের ধর্ম একনা, একথা তুমি ভালো মতই জান। আর আমার খুব ঘৃনা হচ্ছে তোমার সামনে দাড়াতে । আমি কোনোদিন ভাবতেও পারিনি তোমার কাছ থেকে এমন কোনো কথা আমায় শুনতে হবে।” 
    
    
    আমি শ্যমলীকে অনেকে বোঝানোর চেষ্টা করলাম।ও বুঝলই না। এমন এমন কথা বলতে লাগল যা আমার হৃদয় টুকরো টুকরো করে দিতে লাগল। 
    
    “আমার সাথে আর যোগাযোগ করার চেষ্টা করবে না। আমাদের বন্ধুক্ত এখানেই শেষ। আমি আর জীবনেও তোমার মুখ দেখতে চাই না।” 
    
    এক পর্যায়ে আমাদের মাঝে অনেক কথা কাটাকাটি হয় আর আমি রাগের মাথায় একটা ইট দিয়ে বারি দেই শ্যামলীর মাথায়। রাগে কষ্টে আর বয়েসের তারনায় আমি নিজের উপর নিয়ন্ত্রন হারিয়ে ফেলেছিলাম। ওকে ওই অবস্থায় ওখানে রেখে আমি চলে যাই। পরেরদিন জানতে পারি রোড এক্সিডেন্টে মারা গেছে শ্যমলী। 
    অবাক লাগে আমার কাছেই।  আমার মনে তখন অনেক ক্ষোভ। তাই মনে মনে খুব খুশি হয়েছিলাম। এর কিছু বছর পর ইতির সাথে বিয়ে হয় আমার। অতীতের কথা আমার মাথায় ই নেই তখন। বিয়ের কিছু বছর পর বাবা মারা গেলেন। কিন্তু মারা যাওয়ার আগে এমন কিছু বলে গেলেন যাতে অতীত আমাকে আবারো জাপটে ধরল। 
    সে রাতে শ্যমলী আমার ইটের আঘাতেই মারা গিয়েছিল। পার্টিতে ছিল আমার বাবার এক বন্ধুর ছেলে। দৈবক্রমে সে দেখে ফেলে পুরো ব্যাপারটা। সে আমার বাবাকে খবর দেয়। আমি তখন নেশার ঘোরে ক্লাবে পরে আছি। বাবা আর ঐ ছেলে মিলে শ্যামলীর লাশটাকে গাড়ি চাপা দিয়ে এক্সিডেন্টের নাম দেয়। আমাকে বাঁচাতে গিয়ে বাবা আমাকে এমন এক বোঝা দিয়ে যান যাতে করে আমি এক জিবন্ত লাশে পরিনত হয়ে যাই। খুব ভেঙ্গে পরেছিলাম। 
    
    এক রাতে ভুলক্রমে ইতিকে বলে বসি সেই রাতের কথা। তারপর থেকে ইতি আমার কাছ থেকে দূরে সরে যায়। কাটতে থাকে আমাদের একসাথে কিন্তু আলাদা জীবনযাপন।
    
    (   ব্যাকগ্রাউন্ড 
    
     তিয়াশাঃ আমার মনে হয় আজ থেকে আমাদের আলাদা থাকা উচিত। আমি আর তোমাকে সহ্য করতে পারছি না। যার হাতে অন্যের রক্ত লেগে থাকে অন্তত সে আমার কেউ না। 
    
    আলিফঃ এটাই তোমার সিদ্ধান্ত? ভেবে চিন্তে বলছ তো? 
    তিয়াশাঃ সম্পূর্ন স্বজ্ঞানে। 
    আলিফঃআচ্ছা যেমনটা তুমি চাও। )  
    
     কাছে থেকেও আমরা বহু দূরে। একটা পর্যায়ে নেশা করতে শুরু করে ইতি। ওর একাকিত্ব কাটানোর জন্যই। আমার ভূলের কারনেই এতগুলো জীবন নষ্ট হয়ে গেল। 
    জীবন কাটছিল এভাবেই। কিন্তু কিছুদিন আগে একটা বেনামি চিঠি আসে আমার অফিসে। চিঠিতে লেখা ছিলনা কিছু। শুধু একটা ছবির নেগিটিভ ছিল। কৌতুহল বসে সেই নেগিটিভ থেকে ছবি বের করি। ছবিটা প্রথম দেখেই আমার পায়ের তলার মাটি সরে যায়। ছবিটা ছিল শ্যামলীর। আমি বুঝলাম কেউ আমার এই অতীতের ব্যাপারে জানে। বাসায় এসে সন্দেহ হল ইতির ওপর। অশান্তি বেড়ে গেল আরো। 
    
    (  ব্যাকগ্রাউন্ড
    
    আলিফঃ তুই আমার অতীত নিয়ে ধমকাচ্ছিস আমাকে? তোর সাহস কত ? তোর এত টাকায় হয়না ? আর কী চাস ? 
    
    তিয়াশাঃ তোমার অতীত নিয়ে আমার কোনো মাথাব্যাথা নেই। তুমি আমার কাছে সেদিন ই মরে গেছ যেদিন আমি তোমার কুকির্তির কথা জানতে পারি। ) 
    
    
    এর কিছুদিন পর আরো একটা চিঠি পাই। একইভাবে সেখানেও কিছু লেখা ছিল না। শুধু একটা সিম কার্ড ছিল। সিম কার্ড মোবাইলে ভরতেই একটা কল আসে। কল রিসিভ করে শুনি একটা পুরুষ গলা। অদ্ভুত স্বর, বুঝলাম নকল গলা। আমাকে বলল, শ্যমলীর মৃত্যু সম্পর্কে আমরা জানি। যদি বাকি জীবনটা শান্তিতে কাটাতে চাও তাহলে যা বলা হবে তাই করতে হবে। 
    আমি ভয় পেয়ে যাই। নিরুপায় ভাবে যা যা বলতে থাকে তাই তাই করতে থাকি। ওদের কথায় ই ব্যাংক থেকে দুদিন ধরে আস্তে আস্তে টাকা তুলি এবং গাড়িতে রেখে আমার ফ্যাক্টরিতে যাই। পরে গাড়িতে ফিরে দেখি টাকা নেই। এরপর বাসায় ফিরে আসি। এই ঘটনা কাউকেই জানাই নি আমি। কিন্তু কীভাবে যে জানাজানি হল আমি বুঝতে পারছি না।”      
      
    
     
    ওসি সাহেব বললেন, “আপনার কী মনে হয় কে হতে পারে এই লোকটা?”
    “আমি কিছুই জানিনা স্যার।”
    
    “আচ্ছা লোকটার ব্যাপারে কোনো অদ্ভুত জিনিস খেয়াল করছেন ? বা অদ্ভুত কিছু বলেছে আপনাকে ?” 
    
    “পুরো ঘটনাটাই আজব, কিন্তু হ্যা, সবথেকে অদ্ভুত যে ব্যাপারটা সেটা হল, লোকটা ৪৭ সংখ্যাটা বারবার বলত । ব্যাংকে আমাকে একেবারে প্রতি ঘন্টার ৪৭ মিনিটেই ঢুকতে হবে। নাহয় নাকি হবে না। ৩.৪৭ এর জায়গায় ৩.৫৩ বেজে যাওয়ায় ঐদিন আমাকে আর যেতে দিল না। পরদিন সকালে আমাকে যেতে হল আবার ব্যাংকে। শুধু তাই না,আমার কাছে যে কল আসত সেই নম্বরটাও খুব অদ্ভুত ৪৭৪৭৪৭,  যদিও আমাকে দেওয়া সিম কার্ড টা কীভাবে যেন আর কাজ করছে না।”
    
    “৪৭…..৪৭….৪৭ ….”
    
    
    “স্যার, এখন কী করবেন ?” জিজ্ঞেস করল হায়দার
    
    ‘ও হ্যা, মিনহাজ সাহেব, যত চাপেই আপনি এই কাজ করুন না কেন, আপনি একজন অপরাধী, আপনি একবার আইনের চোখ ফাকি দিয়েছেন আর একবার দোয়ার চেষ্টা করেছেম। সুতরাং, আপনাকে শাস্তি আইন দেবেই। আর কথা দিচ্ছি, আপনাকে যে হুমকি দিয়েছে, যে এতগুলো টাকা লুট করেছে সেও আইনের হাত থেকে বাঁচতে পারবে না।” 
    
    ওসি সাহেব যখন বেরেয়ে আসছিলেন তখন পেছনে মিসেস মিনহাজ বলছেন, 
    
    “আমি.. আমি জানতাম এমন একদিন হবেই। পাপের শাস্তি সবাই পায়….. আমিও পাব একদিন। জন্মেই পাপ করেছি জীবনে, ”  কাদতে লাগলেন হতভাগ্য মহিলা। 
    
    
    
    
    ২৭ ফেব্রুয়ারি, ২০১৯ 
    সকাল- ৯.৪৩ 
    
    
    গত রাতে কেসের রহস্য উম্মোচন করেও শান্তি নেই ওসি হাসনাইনের মনে। কেমন যেন একটা ফাকা ফাকা মনে হচ্ছে তার। কিছু একটা মনে করতে পারছেন না তিনি। তারপর আবার ৪৭ এর রহস্য এখনো রহস্য হয়ে গেছে। ৪৭৪৭৪৭ এই নম্বরে অনেকবার ডায়াল করার চেষ্টা করেছেন তিনি। কিন্তু একবারও কল যায়নি কোথাও।  ইনভ্যালিড নম্বর লেখা ভেসে উঠেছে। 
    নম্বর নিয়ে এতো পিকচার পারফেক্ট খেলা কে খেলতে পারে ? কে এই জিনিয়াস ? আর ১৭ বছর আগে ঘটে যাওয়া একটা ক্রাইমের খবরাখবর কে রাখতে পারে। ৪৭ সংখ্যাটা তার খুব পরিচিত। কী হতে পারে এই নম্বর ? মনে পরছে না তার। মাথার মধ্যে শুধু রাহেলার মুখ ঘুরছে। ওর হাসি , ওর কন্ঠস্বর।  
    
    নিজের হাতঘড়িতে নজর পরল তার। ৯.৪৬ বাজে। কী মনে করে ফোন বের করে সে নম্বর ডায়াল করল। ৪৭৪৭৪৭। এবং অপেক্ষা করল। ঘড়িতে ৯.৪৭ বাজার সাথে সাথে কল বাটনে টিপ দিলেন তিনি। এবারে আর ইনভ্যালিড নম্বর ভেসে উঠল না। 
    
    “হায়, হানি।” 
    
    বিদ্যুৎস্পৃষ্ঠের মত চমকে দুপা পেছনে সরে গেলেন তিন। ফোনটা হাত থেকে খশে পরে গেছে তার। মাটিতে পরে গেছে। স্ক্রিন ভেঙ্গে চুরমার হয়ে গেছে। কল কাটেনি। এই কন্ঠ ? এই মেয়ের কন্ঠ ? কীভাবে সম্ভব ? ব্যাপারটা বুঝতে ক্ষানিক সময় লাগল তার।তার মানে এর পেছনে “চোখ” সোসাইটির হাত হয়েছে।  বুঝতে পারার সাথে সাথেই মাটি থেকে তুলে নিলেন ফোন। কানের কাছে ফোন ধরে কোনো মতে বললেন, 
    
    “হ্যা..হ্যালো।”
     
    “আই এম ব্যাক হানি।”
    
    “রুমাইসা?”
     
    “কেন তোমাকে হানি বলে আর কেউ ডাকে নাকি ? তোমার বউ তো ডাকে না? ঐ কী যেন নাম ? রাহেলা রাইট ?” 
    
    “তুমি আমার উপর নজর রাখছ ?”
    
    “নজর ? হা হা হা? কী যে বল না ? অনেক ভুলো মনের তুমি। নজর সরালাম কবে তোমার থেকে বলতো সোনা? তোমার কথা কী আমি ভুলতে পারি ?” 
    
    “টাকাটা তাহলে তুমি সরিয়েছ ?” 
    
    “ওহ কাম অন। টাকা দিয়ে আমি কী করব বল? আমার দরকার তো তোমাকে হানি। এটাতো যাস্ট তোমার আটেনশন পাওয়ার একটা ট্রিক ছিল। ” 
    
    “তুমিও চুরি করালে আর পত্রিকা অফিসে তুমিই ফোন করে জানিয়েছ রাইট ? আমি ভেবেছেলাম চোখ ভেঙ্গে গেছিল। এখনো অপারেট করছ তাহলে?কী চাও তুমি ? ” 
    
    “ও হানি ইউ আর সো ইনসেন্ট। আমি কী চাই সেটা তুমি যান না ? আমি বলেছিলাম না নিজের জীবন উপভোগ কর। ৫ বছর দিলাম তোমায়।৫ বছর পর ঠিক তুমি আমার কাছে ফিরে আসবে ?  আজ ক তারিখ জানো ? হুবহু পাঁচ  বছর ১ঘন্টা। তুমি যাস্ট ১ ঘন্টা লেইট করে আমাকে কল দিলে হানি ।” 
    
    “আমার জীবনে তোমার কোনো জায়গা নেই।” 
    
    “জায়গা কে চায় ? তুমি পুরোটাই আমার গো। এ তো বাস ট্রেলার থা , পিকচার আব শুরু হোগা।” 
    
    রাগে নিজের ফোন দেয়ালে ছুরে মারলেন ওসি সাহেব। টুকরো টুকরো হয়ে গেল সেটা। পেছন ফিরতেই আবার ধাক্কা খেলেন তিনি। নেহাল দাড়িয়ে তার পেছনে। ……………….. 
    
    
  
    ১৪ ডিসেম্বর ২০২১ 
    রাত ১.০০ 
    আব্দুল মূঈদ </b></p>

</div>


<div class="hotovaga">

    <h2>"হতভাগা" </h2>
<p><b>৪ঠা মার্চ,২০১৯ 
    দুপুর ২.১৫ মিনিট 
    
    
    টেবিলের ওপাশে বসে থাকা ছেলেটা আতঙ্ক ভরা কন্ঠে  বলল, “ আমি গুলি করিনি স্যার, সত্যি কথা , আমি করিনি। আমার কথা বিশ্বাস করুন স্যার আমি , আমি গুলি করিনি।অন্য কেউ করেছে স্যার, আমি করিনি……” 
    
    ওসি হাসনাইন এতক্ষন পেপার ওয়েটটা হাতে নিয়ে হাওয়ায় ছুরছিলেন আবার লুফে নিচ্ছিলেন। এটা একটা টেকনিক। সামনে থাকা সন্দেহভাজন কে ভরকে দেওয়ার জন্য এমন অনেক টেকনিক রয়েছে। এর ফলে আসল সত্য বেরিয়ে আসার সম্ভাবনাও কিছুটা বেড়ে যায়। হাত থেকে পেপার ওয়েটটা নামিয়ে রেখে ওসি সাহেব বললেন, 
    
    “আচ্ছা, কী যেন নাম বললে??.... ইমন … আচ্ছা একটা কথা বল তো আমাকে দেখে কী তোমার গাধা মনে হয় ?” 
    
    ছেলেটা হকচকিয়ে গিয়ে বলল,”না, সেটা কেন মনে হবে?” 
    
    “তাহলে? মানে আমাকে ভুল-ভাল বোঝাবে আর আমি সেই বুঝ নিয়ে বসে থাকব এটা এক্সপেক্ট করছ?”
    
    “আমি তো কিছু ভুল বলিনি স্যার। সত্যি কথাটাই বলছি। আমি গুলি করিনি ।” 
    
    “ওই বাসা থেকে আমাদের এস আই ফোন করে আমাকে কি জানিয়েছে জান ? তোমার  প্রতিবেশি তোমাকে হাতে বন্দুক নিয়ে পালাতে দেখেছে। আর বাসার মধ্যে ওই মহিলার লাশ। এরপর তুমি পালালে আর গরু খোজা খুজে বের করা হল তোমায়। ওপেন এন্ড সাট কেস। সুতরাং এই নিরুপায় ভাবটা আমার সামনে দেখাবে না। সবটা স্বীকার করে নিজের ভাগের শাস্তি ভোগ করার জন্য প্রস্তুত হতে থাক।” 
    
    ছেলেটা এবার প্রায় কাঁদো কাঁদো গলায় বলল,”কিন্তু স্যার আমি তো মারিনি আমার মা কে।”
    
    “কারেকশন, সৎ মা কে।”
    
    “সেটা আপনার কাছে হতে পারে স্যার, আমার কাছে মোটেও না। আমার কাছে আমার মা উনি।আমি ওনাকে খুব ভালোবাসতাম। ” 
    
    “এই কে আছ “ … দরজার বাইরে থেকে একজন সেন্ট্রি এসে স্যলুট জানাল 
    
    “একে নিয়ে যাও। লকআপে ধোকাবে।আর সাবধান, দরজা ভাঙ্গার খুব শখ আবার এর।” 
    
    “ইয়েস স্যার।” বলে সেন্ট্রি ছেলেটাকে নিয়ে গেল টানতে টানতে। যাওয়ার সময় ছেলেটা বারবার চেচিয়ে বলতে লাগল, “আমি খুন করিনি….বিশ্বাস করুন স্যার আমি গুলি চালাইনি… আমার মা কে আমি মারিনি…” 
    
    
    কয়েক মিনিট নিজের হাতের তালুর দিকে তাকিয়ে থাকলেন ওসি সাহেব। তার  মাথায় শুধু শেষ কথাটা ঘুরছে,”আমার মা কে আমি মারিনি…” 
    ফোনটা তুলে নিলেন। নম্বর ডায়াল করলেন। ফোন রিসিভ করতেই বললেন, “হ্যালো… খালেক.. . হ্যা.. একজন কন্সটবেলের সাথে আপনার জীপ টা পাঠিয়ে দিন… হ্যা হ্যা আমি যাব ওখানে…. হ্যা আপনি ওখানেই থাকুন… নোট করছেন ? …..গুড….. হ্যা, আমি আসছি, আমার মনে হচ্ছে ছেলেটা সত্যি বলছে…. “    
    
    
    
    
    ৪ঠা মার্চ,২০১৯ 
    বিকাল ৪.২৩ মিনিট 
    
    
    ঘটনাস্থলে এসে পৌঁছেছেন ওসি সাহেব। একটা ব্যাস্ত ঘনবস্তিপূর্ন এলাকা। চারিদিকে ঠাসাঠাসি করে রঙ বেরঙের বিচ্ছিরি পুরোনো বিল্ডিং দাড়িয়ে আছে। দুটো পাঁচ তলা বিল্ডিং এর মাঝে ছোট্ট পুরোনো একটা দোতলা বিল্ডিং। বোঝাই যাচ্ছে যারা থাকে এই বিল্ডিং এ তারা অবস্থাসম্পর্ন কেউ না। বাড়ির সামনে একটা লম্বা রাস্তা। রাস্তার আশেপাশে দু-চারখানা দোকান ছরিয়ে ছিটিয়ে অবস্থান করছে। বাড়ির ঠিক সামনে বরাবর একটা মুদিখানার দোকান। 
    
    সেই দোকানের সামনে এসেই পুলিশের জিপটা থামল। ওসি সাহেব নামলেন জিপ থেকে। আশেপাশেটা একবার চোখ বুলিয়ে দেখে নিলেন। বিল্ডিঙের বাইরে দুজন কন্সটবেল দাড়িয়ে আছে। কাউকে বের হতে দেওয়া হচ্ছে না। কি মনে করে মুদিখানার দোকানটার দিকে এগিয়ে গেলেন তিনি। দোকানে এক হিন্দু ভদ্রলোক বসে ছিলেন। ওসি সাহেব কে দেখেই দাঁত কেলিয়ে বললেন, 
    
    “নমস্কার স্যার, আসুন আসুন। বলুন কি জানতে চান।”
    
    ওসি সাহেব ভ্রুকুটি করে বললেন, “আমি যে কিছু জানতেই চাইব সেটা কীভাবে জানলেন ?”
    
    “হে হে হে স্যার, জীবনে কম ডেলি সোপ দেখি নাই। সামনের বাড়িতে খুন হইছে। আর পুলিশ তো আর আমার দোকানে চা বিড়ি খাইতে আসবে না। বলেন স্যার কী জানতে চান।” 
    
    “ হুম…. আপনি তো বেশ চালু। আচ্ছা আপনি কখন জানতে পারেন খুন হয়েছে ?”
    
    “ খুন কখন হইছে সেইটা বুঝি নাই স্যার। কিন্তু, আমি নিজের চোক্ষে দেখছি। ওই ইমন পোলাটা হাতে একটা বন্দুক নিয়া দৌড়াই বের হইতেছে বাড়ি থেকে। তখনি সন্দেহ হইল। এর কিছুক্ষন পর চ্যাচামেচির শব্দ পাই। লোকজন জর হওয়া শুরু করলে আমিও দোকান বন্ধ কইরা ভিতরে যাই। তখন দেখি এই অবস্থা।” 
    
    “হুম, যে মহিলা খুন হয়েছে। ওনাকে চিনতেন  ? “ 
    
    “  কি যে বলেন স্যার। এক এলাকায় কাজ কারবার আর চিনব না। আমার কাছে আসত তো স্যার মাঝে মাঝে। ভালো মহিলা আছিল বেচারি, চুচ চু চু। মা বাপ নাই, স্বামী নাই। নিজের আগের ঘরের ছেলে আর নিজের মেয়েরে একসাথে দেখা শুনা করত। কয়জন করে এই দুনিয়ায় এক কাম কন তো স্যার। ভালো মানুষ আছিল মহিলা।” 
    
    “কী কাজ করতেন উনি ?” 
    
    “কাজ ? এহ এইটা তো জানা নাই স্যার। এইখানে থাকে , দুই এক কথায় পরিচয় ও আছে। আমার দোকান থেকে মাঝে মাঝে বাকিও নিত। সময় একটু বাজাইত টাকা দিতে। এই পর্যন্তই। কি কাজ-বাজ করে তা তো জিজ্ঞেস করি নাই স্যার।” 
    
    “ হুম… আচ্ছা  ছেলেটার সম্পর্কে কী জানেন ? “ 
    
    
    “ পোলাডা ভালো না স্যার। মায়ের লগে চিল্লাচিল্লি করত । সৎ মা তো, বুঝতেই পারতেছেন। নেশা টেশা করে কিনা বলতে পারি না। তয় মাঝে মাঝে আমার এইখান দিয়া সিগারেট নিয়া যাইত।” 
    
    
    “ হুম, আপনার দোকান কতক্ষন খোলা থাকে?” 
    
    “সকাল ৮ টা থেকে রাইত ৮ টা পর্যন্ত। এর পর আর থাকি না।বস্তি এলাকা তো স্যার। রংবাজ পোলাপান বেশি” 
    
    “এই ইমন কী এসব রংবাজ ছেলেদের সাথে মিশত ?” 
    
    “মিশত মনে হয় স্যার। কে জানে ?” 
    
    “ আচ্ছা ঠিক আছে, কিছু প্রয়োজন হলে আবার আসব।” 
    
    “জ্বি স্যার, অবশ্যই অবশ্যই , হরে কৃষ্ণ, হরে কৃষ্ণ।”  
    
    
    রাস্তা পেরিয়ে বিল্ডিং টার কাছে গিয়ে আসে পাশে টা লক্ষ করতে লাগলেন ওসি সাহেব। দুই বিল্ডিঙের মাঝখানে ১০ ফুট মত জায়গা। সেখানেই ঠাঁসাঠাসি করে বানানো হয়েছে  দোতলা এই বাড়িটা। সামনে ছোট্ট একটু জায়গা এবং একটা লোহার গেইট। 
    
    নোংরা সিঁড়ি বেয়ে একধাপ উঠতেই দুই পাশে দুটো ঘর। একটাতে তালা দেওয়া। ওপরটার সামনে একজন কন্সটবেল দাঁড়ানো। বোঝা যাচ্ছে সন্দেহভাজন কেউ যাতে পালাতে না পারে তার জন্য তাকে মোতায়েন করা হয়েছে। দোতালায় উঠে এলেন তিনি। দোতলায় ও দুটো ঘর। ডান পাশের ঘরটায় খুন হয়েছ। ঘরে ঢুকলেন ওসি সাহেব। 
    
    খালেক তাকে দেখে একটা হাসি দিয়ে আবার মুখ গোমড়া করে ফেললেন। কাছে এসে বললেন। 
    
    “ট্রাজেডি স্যার ট্রাজেডি। লাশ তো স্যার নিয়া গেছে। নাহলে আপনে  দেখলেও কলিজা কাইপা উঠত। মাথার  মাঝখানে গুলি করছে। পুরা মাথা ছিন্ন ভিন্ন। ”
    
    “ কোন দিক থেকে গুলি করা হয়েছে ?” 
    
    “স্যার লাশ দরজা বরাবর পইরা ছিল। মনে হইতাছে দরজার সামনে থেইকাই গুলি করছে। আর স্যার দরজাও ভাঙ্গা দেখেন। আমার মনে হয় দরজা ভাইঙ্গা ভিতরে ঢুইকা গুলি কইরা পালাই গেছে।” 
    
    “তাই নাকি। তাহলে তো ওপেন এন্ড সাট কেইস। সামনের ঘরে কে কে থাকে ?” 
    
    “ সামনের ঘরে স্যার ২ জন থাকে। মা আর মেয়ে। মেয়ের বয়স ১৮-১৯ হবে। গরীব স্যার। বাপ কোন মবিলের দোকানে কাজ করে নাকি। বাসা ভাঁড়া নাকি খুব ই কম, তাই এইখানে থাকে।” 
    
    “যে বাসার শ্রী, ভাঁড়া তো কম হবেই। বাড়ির মালিক কই ? ”
    
    “স্যার মালিক এখানে থাকে না। সে থাকে নারায়ণগঞ্জ। তার কাছে ফোন দেওয়া হইছে। আসতেছে।” 
    
    “ গুড। সামনের ঘরের মা-মেয়েকে জিজ্ঞাসা করা হয়েছে? “
    
    “করছিলাম, তাও স্যার আপনেও একবার করেন। আপনারা মাথা আর আমার মাথা তো স্যার এক না।”
    
    দুজনেও সামনের ঘরের দিকে যেতে লাগলেন। ওসি সাহেব বললেন, 
    
    “ এই মহিলার একটা মেয়েও ছিল। ও কোথায় ?” 
    
    “ জ্বি স্যার , মেয়েটার নাম ইনশু। ও সামনের ঘরেই আছে। যখন মার্ডার হয় তখন বাসায় ছিল না। খেলতে গেছিল।” 
    
    
    সামনের ঘরের দরজায় টোকা পড়ল। শব্দ করে কাঠের দরজা খুলল, অল্প বয়সি একটা মেয়ে।একজন বয়স্কা মহিলা খাটের ওপর বসে আছেন। তার কোলো সাত-আট বছরে ছোট্ট একটা মেয়ে।  ওসি সাহেব বলবেন, 
    
    “  আপনাদের বিরক্ত করার জন্য ক্ষমা চেয়ে নিচ্ছি। আসলে এটা আমাদের করতেই হবে।” 
    
    বয়স্কা মহিলা বললেন, “ স্যার আপনার যা জানার আছে জিজ্ঞেস করুন। সমস্যা নেই, আমরা যতটুকু বলতে পারি বলব।” 
    
    
    “ খালেক, আপনি ইনশু কে নিয়ে একটু বাইরে যান তো।” 
    
    খালেক ছোট মেয়েটাকে নিয়ে বাইরে যাওয়ার সময় ওসি সাহেব ঝুকে মেয়েটার থুতনিতে  হাত রাখল। আদর ভরা কন্ঠে জিজ্ঞেস করল, 
    
    “ইনশু মা, তোমার নামের অর্থ কি তুমি জান ? “
    
    মেয়েটা বলল, “আমার নামের অর্থ- আনন্দ।” 
    
    “বাহ খুব সুন্দর তো। আচ্ছা মা তুমি এখন একটু বাইরে যাও হ্যা। এই আঙ্কেল তোমাকে চকলেট কিনে দিবে, ঠিক আছে ? “
    
    “আচ্ছা ঠিক আছে।” 
    
    মেয়েটাকে কোলে নিয়ে এস আই খালেক বাইরে চলে গেল। 
    
    
    “ আচ্ছা যে মহিলার খুন হয়েছে। ওনার তো স্বামি নেই, তো উনি চলতেন কিভাবে। আই মিন কোনো কাজ বাজ করতেন ? “ 
    
    “ শিউলি বাসায় বাসায় গিয়ে কোরআন পড়াত বাচ্চাদের। কয়েকটা বাসায় যেত। মাসে হয়ত ২-৩ হাজার টাকা পেত। এই ছিল ওর আয়। তাছারা ওর কোন এক আত্বিয় ওকে টাকা পাঠাত মাঝে মাঝে শুনতাম। কিন্তু কে দিত তা জানি না। “ 
    
    “ আপনি কখন জানতে পারেন যে খুন হয়ছে ?” 
    
    “আমি ঘরেই ছিলাম। গতকাল বিকাল সোয়া চারটা নাগাদ একটা শব্দ পাই। টায়ার ফাটার শব্দের মত। আমার পায়ে একটু ব্যাথা আছে। চলাফেরা করতে সময় লাগে। যখন দরজা খুলে বাইরে বেরই তখন দেখলাম শিউলিদের ঘরের দরজা ভাঙ্গা, আর ঘরের সামনে নিচ তলার গনেশের বাপ দারিয়ে আছে, আর চিল্লাচিল্লি করছে। পরে উকি দিতে দেখি শিউলি মাটিতে পরে আছে আর চারিদিকে রক্ত আর রক্ত।” 
    
    “ইমন কে পালাতে আপনি দেখেন নি ? “ 
    “না”
    “আসতে দেখেছিলেন?”
    
    “না” 
    
    “তুমি দেখেছিলে ?” এবারে মেয়েটার উদ্দেশ্য প্রশ্ন করলেন তিনি। মেয়েটা হকচকিয়ে গেল। আমতা আমতা করে বলল, 
    
    “হ্যা, না মানে , আমি…. না আমি কিছু দেখিনি।” 
    
    মেয়েটার চোখে পানি চলে এল। ওসি সাহেব বুঝলেন একে প্রশ্ন করা যাবে না। ভদ্র মহিলা বললেন, 
    
    “স্যার, আপনারা কী ইমন কে এরেস্ট করেছেন?”
    
    “আপাত দৃষ্টিতে মনে হচ্ছে ওই খুনি। তাছারা ও বন্দুক নিয়ে পালিয়েছে। সন্দেহ তো ওর দিকেই যাবে তাইনা।” 
    
     “আসলে ইমন ছেলেটা খুব ভালো। ওর মধ্যে কোনো বাজে স্বভাব আমি দেখিনি।” 
    
    “ ও নাকি ওর সৎ মায়ের সাথে ঝগরা করত ? “ 
    
    “ ভেতরের খবর আমি জানিনা। তবে কিছুদিন ধরে কোনো একটা বিষয় নিয়ে ওদের মধ্যে ঝগড়া চলছিল। 
    আর একারনেই ইমন কিছুদিন ধরে বাসায় থাকছিল না। ওর কোন এক বন্ধুর বাসায় থাকছিল।” 
    
    “গতকাল খুন হওয়ার আগে হয়েছিল ঝগড়া ?” 
    
    এবারে ভদ্র মহিলা একবার তার মেয়ের দিকে তাকালেন। এরপর নিচের দিকে তাকিয়ে বললেন , 
    
    “বলা ঠিক হবে কিনা জানিনা স্যার। কিন্তু খুনের ঠিক আগে আগে আমি ওই বাসা থেকে ঝগড়া ঝাটির শব্দ শুনেছি।” 
    
    “ ওকে, আপাতত এই পর্যন্তই থাক। পরে কিছু জানার হলে আপনাকে আবার বিরক্ত করব। আর হ্যা, এই শহর ছেরে কোথাও যাওয়ার হলে অবশ্যই পুলিশ কে জানিয়ে যাবেন। বাইরে পাহারা মোতায়েন রইল।” 
    
    “আচ্ছা স্যার একটা প্রশ্ন। মেয়েটার কী হবে ?” 
    
    “আপাতত দেখছি কি করা যায়। ওর কোনো আত্বিয়ের খবর পেলে জানাবেন।” 
    
    
    ওসি সাহেব বেরিয়ে এলেন ঘুপছে ঘরটা থেকে। একপলক তাকালেন মেয়েটার দিকে। একটা মুচকি হাসি ফুটে উঠল ওসি সাহেবের মুখে। 
    
    
    বাইরে বেরিয়ে রাস্তায় দাড়িয়ে খালেক কে দেখতে পেলেন বাচ্চা মেয়েটাকে কোলে নিয়ে ঘুরতে । 
    
    খালেক কাছে আসতে তার উদ্দ্যেশ্যে বললেন, 
    
    “খালেক আপনার বাসার কি পরিস্থিতি ?” 
    
    “হে.. মানে বুঝলাম না স্যার।” 
    
    “মানে আমি বলছি মেয়েটাকে আপনার বাসায় রাখা যায় কিনা, মানে কোনো সমস্যা হবে কিনা?” 
    
    “আরে না স্যার, কোনো সমস্যা নেই। আমার আরো ভালো লাগবে।” 
    
    “যাক, ঠিক আছে তাহলে। আপাতত অটপ্সির, আর ব্যালেস্টিক  রিপোর্ট না আসলে কিছু বলা যাচ্ছে না। আচ্ছা এই নিচ তলায় বোধ হয় একটা হিন্দু পরিবার থাকে তাই না ?”
    
    “জ্বি স্যার।”
    
    “চলুন, কথা বলে আসি।”
    
    
    
    
    নিচতলার  ঘরটাও একই ধাঁচের। ছোট কাঠের দুই পাল্লার দরজা। ঘরের ভেতর একটা খাট। ছোট ছোট কিছু দরকারি আসবাসপত্র। পরিবারের সদস্য সংখ্যা ৪ জন। বাবা মা আর দুই ছেলে মেয়ে। পরিবারের কর্তা  পেশায় নাপিত। আয় রোজগারের টানাটানির জন্য এমন একটা বাসায় থাকতে হচ্ছে। ঘরে ঢোকার সময় ওসি সাহেব খেয়াল করলেন ঘরের দরজার পাশে একটা মূর্তি। হিন্দুদের কৃষ্ণ দেবতার মূর্তি। 
    ঘরের সদস্যাদের সাথে যেসব কথা হল ওসি সাহেবের তা এমন, 
    
    শ্রাবণ শীল। পেশায় নাপিত। কালো পেটানো একটা চেহারা। ওসি সাহেব প্রশ্ন করলেন,
    
    “আপনি সবার আগে লাশ দেখতে পান ?
    “জ্বি। আমি দেখছি সবার আগে।”
    “কি কি দেখেছেন?”
    “ ঘরে শুয়ে ছিলাম। বিকাল টাইম। দোকান ও বন্ধ করে আসছিলাম খাওয়ার জন্য। হটাত গুলির শব্দ হইল। প্রথমে কিছু বুঝি নাই। একটু পর সিরি দিয়া ঝাপাঝাপির শব্দ শুনলাম। দরজা খুললাম। দেখলাম সিরি দিয়ে ইমন নামতেছে। হাতে একটা বন্দুক। আমারে দেইখা আরও ভয় পাইল। তারপর দৌড় দিয়া চইলা গেল। এরপর উপরে গেলাম। গিয়া দেখি দরজা ভাঙ্গা। আর ঘরের মধ্যে পইরা আছে ওই মহিলা। সারা মাটিতে রক্ত। কি করব বুঝতে পারলাম না। এরপর সামনের  বাসার ওই মহিলা দরজা খুলল। আর দেইখাই চিৎকার দিল। “ 
    
    “ আর কে কে এসেছিল?”
    
    
    “অনেকেই আসছে এর  পর। সবার প্রথমে আসে ওই হরি দোকানদার। আইসাই তোঁ চিল্লাচিল্লি শুরু করল। পুলিশ রে উনিই ডাকে। এর পর আরও অনেক লোক জন আসে। ওই বাড়ির কামাল, আমজাদ সাহেব, ডাক্তার সাহেব ও আসছিল। আইসা ঘর আটাকাইয়া দিল। বলল যাতে কেউ কিছু না ধরে।” 
    
    “ ইমন ছাড়া আর কেউ খুন করতে পারে বলে ধারনা আছে ? মানে  কাউকে সন্দেহ করছেন। ”
    
    “ স্যার পোলাডা ভালো। তয় ভালো মানষেরা মানুষ মারতে পারে না এমন না। আমাগো ধর্ম  আলাদা, তাই তাগো ফ্যামিলির ব্যাপারে মাথা ঘামাই নাই কখনো। বন্দুক লইয়া যখন ভাগছে পোলায়, তখন ওই খুন করছে।” 
    
    “আচ্ছা শব্দ শোনার পর দরজা খুলতে কতক্ষন লাগে আপনার  ?” 
    
    
    “এই ধরেন এক দের মিনিট।” 
    
    
    
    
    রাণী দেবী। শ্রাবণের স্ত্রী। মাঝবয়সী মহিলা। কথা বলে নিচের দিকে তাকিয়ে। 
    
    “ আচ্ছা, মহিলা কেমন স্বাভাবের ছিলেন ?”
    “খুব ভালো ছিল। হিন্দু বলে আমারে কখনো ছোট করেনাই। কথা বার্তা বলত ঠিক মত। আমার মেয়েটারেও খুব  ভালো বাসত।”
    
    “আর ইমনের সাথে ওর মার কেমন সম্পর্ক ছিল ?”
    
    “খুব ভালো। ওদের আচরন দেখে কেউ বলতেই পারত না যে ওরা সৎ মা-ছেলে। আর ছোট মেয়টাকে তো মাথায় তুলে রাখত ইমন। খুব আদর  করত।”
    
    “ওনাদের মধ্যে ঝগড়া হত ?”
    
    “ সবসময় তো  ঝগড়া হত না। কিন্তু কিছুদিন ধরে মা-ছেলের মাঝে কিছু একটা নিয়ে তর্কাতর্কি চলছিল। কি নিয়ে সেটা বলতে পারিনা।” 
    
    “ আচ্ছা সচরাচর দেব-দেবীর মূর্তি মানুষ ঘরের ভেতর রাখে। আপনাদের টা বাইরে কেন ?”
    
    “ওহ, ওইটা। এইটুকু ঘর, নোংরা হয়ে থাকে। আমরা গরীব মানুষ। ময়লা মানুষ। আমরা ময়লার মধ্যে থাকতে পারি। ভগবান কে কী ময়লাই মধ্যে রাখা যায় বলেন। তাই ঘরের সামনেই রাখছি।” 
    
    
    
    গনেশ শীল। বয়স ১০ বছর। পরিবারে ছোট ছেলে। 
    
    “ ইমনকে তুমি দেখিছিলে ওইদিন ?” 
    “ নাহ, ওইদিন দেখি নাই।” 
    “ কবে দেখেছ।”
    “তিন চারদিন আগে দেখছিলাম।”
    “কোথায় দেখেছিলে?”
    “ ওই মুদি হরির দোকানের সামনে। ঝগড়া করতেছিল ওনার সাথে।” 
    “ তুমি সিওর ঝগড়া করছিল ?”
    
    এরপর ছেলেটা আর কোনো কথা বলে না। বোজা গেল জোর দেওয়ায় ভয় পেয়েছে সে। 
    
    “ আচ্ছা ঠিক আছে, তুমি এটা বল তোমার দিদি কোথায় ?”
    “দিদি মাসির বাড়িতে গেছে। ওর বিয়ে হবে।”
    
    “তাই নাকি ? বাহ খুব ভালো তো।” 
    
    
    
    
    
    ৬ মার্চ, ২০১৯ 
    সকাল ১০ টা 
    
    
    
    স্টাডিতে ইজি চেয়ারে চোখ বুঝে শুয়ে আছে ওসি সাহেব। বড্ড একা হয়ে গেছেন তিনি। রাহেলা চলে যাওয়ার পর থেকে বাসাটা খুব নীরব হয়ে গেছে। ঘরে এখন দুজন প্রানি। নেহাল সারাদিন বাসায় ই থাকে। সারাদিন বই পত্র নিয়ে পরে থাকে। গতকাল রাতে খাবার টেবিলে বসে ইমনের কেস টার ব্যাপারে নেহালের সাথে কথা হয়েছিল তার।  এর পর আর কথা হয়নি। নেহাল স্টাডির দরজায়  টোকা দিল। 
    
    “ভাইয়া, আসব ?”
    একটা দীর্ঘশ্বাস ফেলে ওসি সাহেব বললেন, 
    “আয়… “
    
    নেহাল এসে একটা চেয়ার টেনে তার পাশে বসল। এরপর বলল,
    
    “ আজকের খবরের কাগজ পড়েছ ?”
    “ নাহ… মাথা ধরেছে। পড়া হয়নি। কেন কী হয়েছে ?”
    
    “ খবর ছেপেছে, মিসেস মিনহাজ সুইসাইড করেছে।”
    
    ওসি সাহেব এই খবর শুনে তেমন প্রতিক্রিয়া দেখালেন না। নেহাল তাকিয়ে রইল তার দিকে। অনেক্ষন পর ওসি সাহেব বললেন, 
    
    “ জবাব দিচ্ছি না দেখে তাকিয়ে আছিস তাইতো। আসলে আমি আশঙ্কা করেছিলাম এমন কিছু একটা ঘটবে। মিসেস মিনহাজ এর আচরন যেমন ই হোক না কেন, সে তার স্বামীকে ভালো বাসতেন। মিনহাজ সাহেবের জেল হয়ে যাওয়ায় সে ভেঙ্গে পরবে এটাই স্বাভাবিক। কীভাবে মৃত্যু হল ? ড্রাগ ওভারডোজ ? “ 
    
    “হ্যা” 
    
    “আন্দাজ করেছিলাম। এই দুনিয়ায় যাদের সম্বল হাতে গোনা কিছু মানুষ। সেই সম্বল হারালে,  তাদের জন্য বেঁচে  থাকাটা খুব মুশকিল হয়ে পরে। দাঁড়ানোর ক্ষমতা শূন্যের কোটায় নেমে আসে।”
    
    
    
    
    কথা গুলো বলতে বলতে ওসি সাহবের কন্ঠ ছোট হয়ে আসতে থাকে। নেহাল বুঝতে পারে তার কারন। সে কথা ঘোরানোর জন্য বলে, 
    
    “আচ্ছা এই  শিউলি মার্ডার কেসে কতদূর কি হল ?” 
    
    “ দেখ,  আমার মনে হয়না ইমন খুন করেছে। ওর সাথে আরও কথা বলেছি। ওর একই কথা ,যে ও গুলি করেনি।” 
    
    “তাহলে বন্দুক ওর হাতে এল কী করে ?” 
     
    “ সেটাই তো বুঝছি না। ইমন এই একটা কথা ছাড়া আর কিছুই বলছে না। ডাক্তার দেখিয়েছি। ডাক্তার বলছ এমনেশিয়া। মানে শকের কারনে তাৎক্ষনিক কিছু স্মৃতি মাথার কোথাও লকড হয়ে রয়েছে। এই স্মৃতি আনলক না হওয়া অবধি পরিষ্কার কোনো ধারনা করতে পারছি না।  ”
    
    
    “আচ্ছা তুমি কি কাউকে সন্দেহ করছ ?”
    
    “ অনেককেই।” 
    
    “যেমন ??” 
    
    “ যেমন ধর, শ্রাবণ শীল। সবই ঠিক ঠাক। কিন্তু হটাত করে মেয়েকে তাড়াহুড়োয় মাসির বাড়িতে কেন পাঠাবে ?” 
    
    “ বললে না, মেয়েকে নাকি বিয়ে দিবে। এখন এই খুন খারাবীর মধ্যে যদি ফেসে যায়। নাম খারাপ হবে। জানই তো, গরীবরা ধনের চেয়ে মনে মরে তারাতারি।” 
    
    “ হুম, ঠিক আছে। কিন্তু বুঝতে হবে এই হিন্দু লোকটা সবার আগে লাশ দেখেছে। বেশিরভাগ ক্ষেত্রেই দেখা যায় খুনি নিজের দোষ এরানোর জন্য অসহায় সাজার চেষ্টা করে।” 
    
    “ বুঝলাম। আর কেউ ?” 
    
    “এরপর ধর সামনের বাসার বয়স্কা মহিলা আর তার মেয়ে। ওরা কিছু লুকাচ্ছে। মেয়েটা আমার প্রশ্নের জবাব দেয়নি ঠিক মত। এর পেছনে একটা না একটা কারন আছে। একটা আন্দাজ করছি, তবে আন্দাজ মাত্র।” 
    
    “কী সেটা ? “
    
    “আন্দাজের কথা বলে লাভ নেই। ধারণা ঠিক হলে এমনিতেই জানতে পারবি।” 
    
    “ আচ্ছা ঠিক আছে।” 
    
    “ এরপর এই মুদি দোকানদার, ওর স্বভাবটাও আমার কাছে….. “ 
    
    কলিং বেল বেজে উঠল। নেহাল উঠে দরজা খুলল। একটু পরে একটা অল্পবয়সি মেয়েকে নিয়ে স্টাডি তে ঢুকল নেহাল। মেয়েটাকে দেখে তিনি অবাক হয়ে গেলেন, 
    
    “আরে তুমি এখানে? তুমিই তো ইমনের সামনের ঘরে থাক ? রাইট ? ”
    
    মেয়েটা ক্ষীণ গলায় বলল, “ জ্বি” 
    
    “ আরে বস বস, তুমি এখানে কেন।” 
    
    নেহাল একটা চেয়ার এগিয়ে দিল মেয়েটার উদ্দেশ্যে। চেয়ারে বসে মেয়েটা বলল, 
    
    “ আমার কিছু বলার আছে আপনাকে। মায়ের সামনে বসে ওইদিন বলতে পারিনি।” 
    
    “আচ্ছা ঠিক আছে। আগে শান্ত হয়ে বস। সময় নিয়ে বল। কী নাম তোমার ?”
    
    “ আমার নাম পারুল।”
    
    “বেশ, এবার বল, কি বলতে চাচ্ছ পারুল।” 
    
    “ আসলে আমি বলতে চাচ্ছি…. ইমন .. ইমন খুন করেনি। ও ওর মাকে খুন করতে পারেনা।” 
    
    “ কেন মনে হচ্ছে এটা তোমার?”
    
    “ কারন ও ওর মাকে খুব ভালোবাসত। আমি জানি,  ওর সৎ মা বলে আপনারা ওকে আরও বেশি সন্দেহ করছেন। কিন্তু ও আসলে….  ও কখনো তাকে সৎ মা ভাবে নি। নিজের আপন মায়ের মত ভালবাসত। যা বলত তাই শুনত।” 
    
    “ আর তুমি এটা নিশ্চিত হয়ে বলতে পারছ কারন তুমি ইমন কে ভালোবাসো , তাইতো ?” 
    
    পারুল নিচের দিকে মুখ নামিয়ে নিল। তার দুই গাল বেয়ে পানি পরতে লাগল। ওসি সাহেব নরম গলায় বললেন, 
    
    “ দেখ পারুল, ভালোবাসা কোনো দোষের নয়। কিন্তু, ভালোবাসো বলে তার অপরাধ লুকোবে সেটা কিন্তু আরও বড় অপরাধ।” 
    
    “ আমি কোনো অপরাধ লুকোচ্ছি না। সবটা বলতেই আপনার কাছে আসা। 
    মা আপনাকে বলেছিল ইমনের আর ওর মায়ের মধ্যে কিছুদিন ধরে একটা বিষয় নিয়ে ঝগড়া চলছিল। আসলে আমরা বিয়ে করতে চাচ্ছিলাম। আর এই কথা ইমন ওর মাকে জানায়। ওর মা এতে রাজি হচ্ছিল না। এই কারনেই ওদের মধ্যে ঝামেলা হচ্ছিল। ‘ 
    
    
    
    “এটা তো হিতের বিপরীত কথা । এটা কিন্তু খুনের একটা পোক্ত মোটিভ হতে পারে স্টা জান ? প্রেমিকাকে বিয়ে করার জন্য নিজের সৎ মাকে হত্যা , অস্বাভাবিক কিছুই না। “ 
    
    “আমি জানি স্যার।কিন্তু ও খুন করেনি। ও আরও আমাকে এটা বুঝিয়েছে যে মায়ের অনুমতি ছাড়া আমাকে বিয়ে করতে পারবে না। ওর মায়ের কথা রাখতে হবে। আর ওর মা না মানলে ওর পক্ষে আমাকে বিয়ে করা সম্ভব না।  আপনিই বলুন স্যার, যে নিজের মায়ের জন্য নিজের ভালোবাসাকে ছাড়তে রাজি হয়, সে কি তার মায়ের খুন করতে পারে ?”
    
    
    “ বুঝলাম। তুমি ভালো করেছ আমাকে বিষয় টা জানিয়ে। অবশ্য সেদিন জানালেই ভালো হত। আচ্ছা তোমার মা কী তোমাদের এই সিদ্ধান্তের ব্যাপারে জানে ?”
    
    “ হ্যা, আমার মা-বাবা সবাই জানে। তাদের আমাদের সিদ্ধান্তে কোনো অভিযোগ নেই।” 
    
    “হুম…. ঠিক আছে পারুল। তুমি তাহলে এখন যাও। যদি কখনো দরকার হয় আমি আবার ডেকে নেব।” 
    
    পারুল উঠে পড়ল। দরজা অবধি তাকে এগিয়ে দিয়ে এসে নেহাল তার দুলাভাইকে জিজ্ঞেস করল,
    
    “ কি বুঝতে পারলে  ভাইয়া ?
    
    “ আন্দাজের কথা বলছিলাম না ? আন্দাজ সত্যি হয়েছে। তুই এক কাজ কর। ঠিকানা দিচ্ছি, ওই বাড়িতে যা। এরপর যা যা বলছি তার তার খবর নে। আর আমাকে জানা। ইমন খুনি না।”
    
    
    নেহালকে নিচু গলায় তিনি কিছু বুঝিয়ে দিলেন। 
    
    
    
    
    
    
    
    
    ৬ মার্চ,২০১৯
    দুপুর ১২ টা 
    
    
    অনেক দ্বিধায় ভুগে অবশেষে রাহেলাকে ফোন করলেন ওসি সাহেব। দুনিয়ার জটিল সমস্যার সমাধান করতে করতে ব্যাস্ত হয়ে যাওয়া মানুষটা নিজের জীবনের সমস্যাটার কাছে কেমন যেন দুর্বল হয়ে গেছেন। একবার ফোন রিং হতে হতে কেটে গেল। আবার ডায়াল করলেন । ফোন রিজিভ করা হল, কিন্তু কোনো গলা শোনা গেল না, 
    
    “ হ্যালো…. হ্যালো রাহেলা ? তুমি শুনতে পারছ ? “
    
    –কোনো জবাব নেই।
    
    “ আমি জানি আমার কথা গুলো বিশ্বাসযোগ্য না। আর আমার যা বলার আছে সেগুলো শুনলে তুমি আমাকে আরো ভুল বুঝবে। কিন্তু আমাকে বোঝানোর একটা যুযোগ দেবেনা তুমি ?” 
    
    – নিরুত্তর। 
    
    –” দেখ , আই মেসড আপ। আমার জীবনের একটা গোপন কথাই আমি তোমাকে জানাই নি। আসলে আমি নিজেই মনে করতে চাইনি সেই কথা। কারন যে কথা শুধু ধ্বংস করতে পারে সেই কথা আমি মনে করতে চাই না। এই কারনে আমি তোমাকে বলেনি কখনো …….. “
    
    — “ কী বলনি ? তোমার প্রেমিকার কথা ? কি যেন নাম ? … রুমাইসা ? “
     
    — “রাহেলা আমি তোমাকে এই কথা টাই বলতে চাচ্ছি, যে রুমাইসার সাথে আমার কি হয়েছিল। কিন্তু আমাকে তো বলার কোনো সু্যোগ ই দিলে না।” 
    
    – “ তোমার কোনো কথা শোনার বিন্দু মাত্র ইচ্ছে আমার নেই। আমি এমনিতেই অতীত ভুলে বেঁচে থাকার চেষ্টা করছিলাম। বাবা চলে যাওয়ার পর একটু বাঁচতে চেয়েছিলাম। আজ মনে হচ্ছে আমার এই চাওয়া টুকু সবচেয় বড় ভুল ছিল আমার।”
    
    – “ রাহেলা তুমি এখনো আমাকে ভুল বুঝছ।” 
    
    — আমি তোমাকে বুঝতেই চাই না। তোমার প্রাক্তন কে নিয়ে তুমি থাক। আমাদের কোনো দিন না দেখা হলেই ভালো হত। 
    
    ফোন কাটার শব্দ। শেষের কথাটা যেন তার অন্তরটাকে টুকরো টুকরো করে দিল। রাহেলা এমন কথা বলতে পারল। যার সাথে নিজের জীবনের সবকিছু ভাগাভাগি করে নিল সেই আজ তাকে ভুল বুঝে এমন একটা কথা শুনিয়ে দিল। ওসি সাহেব মুশরে পরতে লাগলেন। তার ভেতরে ঝর বইতে লাগল। নিজের মনকে সে বুঝ দিতে লাগলেন , এখন ভেঙ্গে পরা যাবেনা। এখন নিজেকে শক্ত করে রাখতে হবে। সে ভাবতে লাগল নিজের মনোযোগ সরাতে হবে রাহেলার ওপর থেকে।
    
    নেহালের নম্বর ডায়াল করলেন তিনি। 
    `
    “হ্যালো… নেহাল , কিছু জানতে পারলে ?” 
    
    “ দরজাটা দেখলাম বুঝলে। দরজা বলতে ভুল হবে। আসলে দুটো তক্তা মাত্র। আর দরজা দু দিক দিয়েই খোলা যায়।” 
    
    “ এটাই ভেবেছিলাম। আচ্ছা এক কাজ কর আশে পাশের এলাকার লোকজনের কাছে ওই লোকটার ব্যাপারে খবর নে।” 
    
    “ আচ্ছা ঠিক আছে ভাইয়া। আমি কিছু জানতে পারলে জানাচ্ছি।” 
    
    
    ফোন রেখে দিয়ে ওসি সাহেব চিন্তা করতে লাগলেন। এর মানে ইমন গুলি চালায় নি। ইমনের পেছন থেকে কেউ একজন গুলি চালিয়েছে। কিন্তু কে সে ? কে এই কাজ করতে পারে ? 
    যতদূর মনে হচ্ছে হিন্দু পরিবারের কেউ নয়। তাহলে কী ইমনের প্রেমিকা পারুল করেছে এই কাজ ?? 
    নাকি পারুলের বৃদ্ধ মা করেছে ? খারাপ পা নিয়ে খুন করে অত তারাতারি সরে পড়ল কীভাবে ? 
    আর কে বাকি থাকে ? আর কাউকে কি তিনি চোখের আড়াল করে যাচ্ছেন। 
    
    এমন সময় তার ফোনের রিংটোন বেজে উঠল। একটা ম্যাসেজ এসেছে। ম্যাসেজ ওপেন করে তার ভ্রু কুচকে গেলে। লেখা আছে - 
    
    “ তুমি যারে খুজছ তার মানব হাড়ে  খুঁৎ পাবে না ,
    কাধের ওপর নজর রেখে, খুজতে গেলে হার হবেনা। 
    লক্ষ্য খোজো , লক্ষ্য যারে দিয়েছে লিখে তার কপালে, 
    যে লিখেছে, সেথায় পাবে হস্তকলার লিখনমালা। “ 
    
    এবার তার কপালের ভাজ আরও গভীর হয়ে উঠল। একটা ধাঁধা ? আর ধাঁধা কে পাঠিয়েছে তা বুঝতে তার একটুও বেগ পেতে হলনা। রুমাইসা আফসানা।  
    
    ওসি সাহেবের চোখ বড় বড় হয়ে গেল। সে ধাঁধার উত্তর বের করার চেষ্টা করছে। তার মগজ বুলেটের বেগে দৌড়চ্ছে। সে জানে রুমাইসা তার জীবনে আবার ফিরে এসেছে। এবং এত সহজে তার পিছু ছাড়বে না। আর যে ধাঁধা তাকে পাঠানো হয়েছে সেটা যে তার চলমান কেসের সমাধান এনে দিতে পারবে তাতেও  কোনো সন্দেহ নেই। রুমাইসা তার ওপর  নজর রাখছে। তার প্রতিটা পদক্ষেপ হিসাব করে করে তাকে সাহায্য করে জানান দিচ্ছে যে আমি সরে যাইনি। তোমার জীবন শেষ করে দেওয়ার জন্য আমি আছি। 
    “চোখ” নামক সেই সংগঠনের মূল কাজ ই ছিল এটা। লোক জনের ওপর নজর রাখা। 
    
    
    
    
    
    
    
    ৮ মার্চ,২০১৯
    সন্ধ্যা ৭.২০ মিনিট 
    স্থানঃ পারুলের ঘর 
    
    একটা নড়বড়ে কাঠের চেয়ারে বসে আছেন ওসি সাহেব। তার সামনে খাটের ওপর কোমর অবধি খাতা মুরি দিয়ে শুয়ে রয়েছেন পারুলের মা। আর পারুল খাটের পাশে দাড়িয়ে আছে। ঘরের মধ্যে আরো উপস্থিত আছে নেহাল, এস আই খালেক, শ্রাবণ আর ইমন। 
    আসল খুনিকে গ্রেফতার করার পর ই ইমন কে ছেড়ে দেওয়া হয়েছে। ইমনের মানসিক অবস্থা আগের মত নেই। কিছুটা সুস্থ সে। সবাইকে উদ্দ্যেশ্য  করে ওসি সাহেব বলা শূরু করলেন, 
    
    “ আমি পুরো ঘটনা শুরু থেকেই বলছি যাতে সবার বুঝতে সুবিধা হয়। মিসেস শিউলি , যেকিনা বিধবা এবং দুজন সন্তানের মা। মেয়ে ইনশু আর ছেলে ইমন। তার স্বামী মারা যাওয়ায় সে ভরা ডুবির মধ্যে পড়েছিলেন। আয় রোজগার বলতে কিছু ছিল না তার। এদিকে তিনটে পেট চালাতে হত তাকে। এমতা অবস্থায় সে নিজের লজ্জা ভাঙ্গিয়ে পড়ানো শুরু করল। বাসায় বাসায় গিয়ে ছোট বাচ্চাদের কোরআন পড়াত। যে কটা টাকা পেত তাতে তার পেট তো চলত। কিন্তু মাস শেষের দিনগুলো খুবই কষ্টে চলত। 
    
    এবার আসি ইমনের কথায়। সে ভালো স্বভাবের একজন কিশোর। সৎ মা হওয়া সত্বেও তার মা কে সে খুবই ভালবাসত এবং সম্মান করত। সবসময় তার কথা মত চলত। এর মাঝে ইমন তার সামনের বাসার পারুলের সাথে একটা ভালোবাসার সম্পর্কে জরিয়ে পরে। আর আমি আশা করি এ সম্পর্কে আপনারা সবাই মোটামোটি অবগত আছেন।” 
    
    পারুলের মা বললেন , “ হ্যা, আমরা সবাই জানতাম এই বিষয় টা। পারুল আমাকে বলেছিল। ওরা বিয়ে করতে চায় তাও বলেছিল। কিন্তু শিউলি রাজি ছিলনা।”
    
    “ হ্যা। রাজি ছিলনা। এর পেছনে একটা কারন হল অভাব। উনি জানতেন যে তিনটে পেট চালাতে গিয়েই তাকে হিমশিম খেতে হচ্ছে। এর মাঝে যদি ইমন বিয়ে করে বউ নিয়ে আসে, তাহলে একটা বেকার ছেলে সহ এমন একটা পরিবার চালানো তার পক্ষে সম্ভব ছিলনা। 
    
    এবার আসি খুনের মোটিভে। কেন খুন হল। অভাবের তারনায় থাকতে  না পেরে মিস শিউলি যান হরি মুদীর দোকানে। বাকিতে সেখান থেকে জিনিস পত্র আনা শুরু করেন। 
    
    [ মুদিঃ হে হে হে… আপা আপনের যখন যা লাগবে…. যে জিনিসটা লাগবে খালি কইবেন। আপনার কষ্ট কইরা আসতে হইব না। আমি নিজে আপনার বাসায় দিয়া আসুম। 
    
    শিউলিঃ আসলে ভাই আমার কাছে এখন কোনো টাকা পয়সা নেই। মাসের শেষ। খুব কষ্টে আছি। তাই বাধ্য হয়ে আপনার কাছে আসতে হয়েছে। আমি বেতন পেলেই আপনার টাকা দিয়ে দেব। সত্যি বলছি। দেরি হবেনা। এখন যদি একটু বাকিতে কিছু জিনিস দিতেন তাহলে ছোট মেয়েটাকে আর না খেয়ে থাকতে হত  না।
    
    মুদিঃ আরে আরে কি যে বলেন আপা। আপনের যা লাগে আপনে নিয়া যান। ট্যাকা দেওন লাগব না। যহন পারেন তহন দিয়েন আপনে ট্যাকা। ] 
    
    
    সময় মত কিন্তু টাকা ফেরত দিতে পারেন নি তিনি। দিনের পর দিন বাকিতে জিনিস পত্র আনতে আনতে অনেক টাকা দেনা হয়ে গেল তার। এই হরি দোকান দার কিন্তু চরিত্রের দিক দিয়ে ভালো মানুষ ছিলনা। তাকে দেখতে খুবই ভালো মানুষ মনে হলেও আসলে সে ছিল একজন সুদের ব্যাপারী। লোকজনকে টাকা ধার দিয়ে দ্বিগুণ টাকা উসুল করা ছিল তার পেশা। আর যারা টাকা ফেরত দিতে পারত না তাদের সাথে খুব বাজে ব্যাবহার করত সে।  সময় মত টাকা ফেরত দিতে পারলেন না মিসেস শিউলি। শুরু হল তার সাথে খারাপ ব্যাবহার, 
    
    [ হরিঃ আপামনি, আমার ট্যকাটা তো দিলেন না। সময় তো সেই কবেই পার হইয়া গেল। খবর আছেনি কোনো ?
    
    শিউলিঃ আসলে ভাই, আমি খুব চেষ্টা করছি আপনার টাকা ফেরত দেওয়ার। কিন্তু আমার হাতে আসলে কোনো টাকাই আসছে না। কীভাবে যে আপনার টাকাটা দেই বুঝতে পারছি না। 
    
    হরিঃ চু চু চু চু চু… এই কথা বললে কি আর হয় আপামনি। ট্যাকা সুদে ধার নিছেন। সময় মত ফেরত না দিতে পারলে সুদ দিবেন না? হে হে হে। “ 
    
    শিউলিঃ মানে ? আপনি… আপনি কি বলতে চাচ্ছেন ?” 
    
    হরিঃ আমি আর কি বলব। বলবেন তো আপনে। আমার ট্যাকা নিছেন, অহন ট্যাকা ফেরত দেন। নাহয় জরিমানা দেন। আসল কথা কী জানেন ? আপনের প্রতি আমার অন্য রকম একটা টান কাজ করে। আপনের কাছ থেইকা সুদ লইতে আমার খুব ভালো লাগব। হি হি হি হি ]
    
    
    নানান বাজে ইঙ্গিত করতে থাকে হরি। এখানে জানার বিষয় মিসেস শিউলি যে টাকা গুলো ধার আনতেন এই বিষয়ে কেউ জিজ্ঞেস করলে সে বলতেন তার দূরের এক আত্বিয়  তাকে টাকা পাঠায় । সেখান থেকেই তার সংসার চলে। হরির  সুদের কারবারি করার কথা হাতে গোনা কয়েকজন জানত। আমি পরে খোজ নিয়ে জেনেছি এই কথা।  হরি  কখনো এই বাড়িতে ঢোকেনি।সময়ের সাথে হরির বাজে ইঙ্গিতের পরিমান বারতে থাকে। বিষয় টা মাত্রাতিরিক্ত বাড়তে থাকে। তার অশ্লীল আকাঙ্ক্ষাকে সায় দিচ্ছিল না বলে এবারে সে হুমকি দিতে শুরু করে। 
    
    
    [ হরিঃ  ওই মাগী ওই… ট্যাকা নেওয়ার সময় তোর মনে আছিল না যে ট্যাকা ফেরত না দিতে পারলে তোর কি অবস্থা হইব। অহন আমি যা চাই তোর সেইটাই করতে হইব। আর যদি না করস একদম খতম কইরা ফালামু বইলা দিলাম।
    
    শিউলিঃ তোর কথা আমি কোনোদিন শুনব না। তোর টাকা আমি তোর মুখের উপর ছুড়ে মারব তুই দেখিস।
    
    হরিঃ ওরে মাগী। ট্যাকা তো তুই দিবিই। না দিয়া কই যাবি তুই । হে হে হে হে. তুই ট্যাকাও দিবি আর আমি যা চাই হেইডাও দিবি। দিতে হইব তোর। তোর আর কোনো রাস্তা নাই। 
    
     ]  
    
      ঘটনাক্রমে এই হুমকির কথা জানতে পারে ইমন। তার মায়ের সাথে এমন আচরনের জন্য সে রেগে যায় আর চলে যায় হরির দোকানে। তাদের মাঝে ঝগড়া হয়, 
    
    [ ইমনঃ তোর এত বড় সাহস তুই আমার মায়ের নামে বাজে কথা বলিস। তোর জিহ্বা আমি কেটে ফেলব শুয়ারের বাচ্চা।
    
    হরিঃ আরে আরে আরে, চোরের ছেলের বড় গলা যে। ট্যাকা দিয়া তারপর মরদের বাচ্চার মত কথা বলবি বুঝছস। খাইতে পারস না আবার উচা গলায় কথা কস , শুয়ারের বাচ্চা। 
    
    ] 
    
    এই ঝগড়া হতে দেখে ফেলে গনেশ। ছোট বলে কোন বিষয় নিয়ে ঝগড়া হচ্ছে সেটা সে বুঝতে পারেনি। নিজের চোখের সামনে মার্ডার হওয়ার কারনে সাময়িক শকে এই সব ঘটনা ভুলে যায় ইমন। নাহয় শুরুতেই বোঝা যেত কে খুন করেছে। 
    যাই হোক। একজন আরেকজনের চোখের বিষ হয়ে উঠতে লাগল হরি আর ইমন। হরি সুযোগ খুজছিল ইমনের ক্ষতি করার। আর সুযোগ পেয়েও গেল। ইমনের পারুলের বিষয় নিয়ে ওর মায়ের সাথে ঝগড়া শুরু হয়। ইমন এ কারনে ঘর ছেড়ে অন্য কোথাও থাকত। এই সুযোগ টাকে কাজে লাগানোর অনেক চেষ্টা করেছিল হরি। কিন্তু মিসেস শিউলি আবারো তাকে অপদস্ত করে। এরপর খুনের দিন বিকালে যখন হরি দেখল ইমন বাড়িতে ঢুকছে তখন হরি সুযোগ পেয়ে যায়। ওর পরিকল্পনা ছিল তিনজনকেই খুন করবে। বাচ্চা মেয়েটাকে সহ। 
    
    
    সিরি বেয়ে উপরে গেল সে। তখন মা-ছেলের ভেতর ঝগড়া চলছে, 
    
    [ ইমনঃ মা আপনি কেন মানছেন না আমার কথা। আমি কী কোনো দোষ করেছি ? পারুল খুব ভালো মেয়ে। 
    শিউলিঃ অতো ভাল মেয়ে খারাপ মেয়ে বুঝি না আমি। তুই এখন বিয়ে করতে পারবি না ব্যাস। তোর বয়স কতটুকু যে বিয়ে করবি ? আর এমনিতে জীবনের অনেক সমস্যা , এর মাঝে আর অন্য সমস্যা……. একি আপনি আবার এসেছেন এখানে …..]
    
    
    এই ঝগড়ার শব্দ শুনেছিলেন  আপনারা সবাই। ঝগড়ার মাঝে দরজার অপাশে এসে দারায় হরি। কাউকে কোনো কথা বলার সুযোগ না দিয়েই মাথা বরাবর গুলি করে দেয়।  ছিটকে পরে যান মিসেস শিউলি । ইমন ও গুলির শব্দে মাটিতে বসে পরে। ইমন কেও গুলি করত সে। কিন্তু তখন তার মাথায় আরেকটা বুদ্ধি আসে, মায়ের খুনে ছেলেকে ফাসালে কেমন হয় । তাই দস্তানা পরা হাত থেকে বন্দুক ছুড়ে মারে  ঘরের ভেতর। আর ঘরের দরজা বাইরে থেকে লাগিয়ে দিয়ে তারাতারি করে সিরি দিয়ে নেমে যায়। “ 
    
    নেহাল জিজ্ঞেস করল, 
    
    “ইমন যে খুনি না সেই কথা তুমি  জানলে কীভাবে ?” 
    
    “ ইমন খুনি হতে পারেনা এটা বুঝলাম শ্রাবণ বাবুর কথা শুনে। উনি বলেছেন উনি প্রথমে গুলির শব্দ শুনতে পান। তবে টায়ার ফাটার শব্দের সাথে ভুল করে গুলিয়ে ফেলে সন্দেহ করেন না। তারপর সে সিরি দিয়ে ঝাপাঝাপির শব্দ পায়। তখনও সে জিনিস টাকে স্বাভাবিক ভাবে নেওয়ার চেষ্টা করে। কয়েক মিনিট পর যখন সে দরজা খোলে তখন সে দেখতে পায় যে ইমন সিরি দিয়ে নামছে। আমার প্রশ্ন হচ্ছে এক-দের মিনিট আগে যদি সিরি থেকে নামার শব্দ হয় তাহলে এতক্ষন ইমন সিরিতে কেন বসে ছিল ? তার মানে সিরি দিয়ে দুইবার দুজন নেমেছিল। প্রথমে খুনি, পরে ইমন। 
    
    আরও একটা কারন আছে। ঘরের দরজা প্রথমে খেয়াল না করলেও পরে যখন ভালো ভাবে খেয়াল করি তখন বুঝতে পারি দরজা টা বাইরে থেকে ভেঙ্গে কেউ ঘরে ঢোকেনি। ভেতর থেকে ভাঙ্গা হয়েছে দরজা। 
    গুলি ছোরার পর, ইমন একটা ঘোরের মধ্যে ছিল। সে দেখছে তার চোখের সামনে তার মা নিথর হয়ে পরে আছে। মাথা ছিন্ন বিচ্ছিন্ন হয়ে গেছে। ঘোরের মধ্যেই সে বন্দুক কুরিয়ে হাতে নেয় আর উত্তেজনা এবং ভয়ের বসে দরজা ভেঙ্গে পালিয়ে যায়।”
    
    পারুল জিজ্ঞেস করল,”হরির ওপর আপনার সন্দেহ হল কীভাবে ? “
    
    “ প্রথম দিন ই হরির আচরন আমার কাছে পিকিউলিয়ার লেগেছিল। এটা মার্ডার অফ প্যাশন , আর হরি কোনো পেশাদার খুনি নয়। তাই খুনের ব্যাপারে কথা বলা বা এই বিষয় টা নিয়ে উত্তেজিত থাকা তার জন্য স্বাভাবিক। সে অনর্গল নিজে থেকে একগাদা কথা বলে গেল। আর তাছাড়া ইমনের চরিত্রকে খারাপ দেখানোর জন্য ওর নামে মিথ্যে কথা বানিয়ে বলতে লাগল। ও নেশা করে, বাজে ছেলেদের সাথে মেলামেশা করে ইত্যাদি ইত্যাদি। 
    এরপরে জানতে পারলাম ডেডবডি প্রথমে দেখে শ্রাবণ বাবু, এরপর পারুলের মা এরপর হরি। কিন্তু হরি আমাকে বলেছিল যে সে লোকজন জরো হওয়ার পর দোকান বন্ধ করে তারপর বডির কাছে আসে। এত অল্প সময়ে দোকান বন্ধ করে আসা কি সম্ভব। তার মানে হরির দোকান আগেই বন্ধ ছিল আর হরি আশে পাশেই কোথাও লুকিয়ে ছিল। 
    এ ছারাও আরও একটা কারন রয়েছে। “ 
    
    
    
    পারুল উত্তেজিত হয়ে বলল, “ কী কারন ?” 
    
    “ যে লোক কস্মিনকালেও এই বাড়ি আসেনি তার আঙুলের ছাপ নিচতলার কৃষ্ণ মূর্তিতে কীভাবে এল ?” 
    
    নেহাল অবাক হয়ে বলল, “মূর্তিতে আঙুলের ছাপ?”
    
    “ হ্যা, হরি যে ব্যাবসাই করুক না কেন সে ধার্মিক ব্যাক্তি ছিল। নিজের দেবতার সামনে দিয়ে হেটে যাবে তাকে প্রণাম না করে সেটা কি করে হয়। হরি সিরি দিয়ে নামল আর দস্তানা খুলে মূর্তি প্রনাম করে পালালো। মূর্তিতে রয়ে গেল তার আঙুলের ছাপ। সবকিছু অস্বীকার করলেও এই একটা কথা হরি অস্বীকার করতে পারেনি। এর জেরেই তাকে অপরাধী হিসেবে পাকরাও করতে পেরেছি আমরা। 
    ইংরেজিতে একটা শব্দ আছে “irony”। অর্থাৎ, বিদ্রুপ। ভাগ্যও মাঝে মাঝে আমাদের ওপর খুব বিদ্রুপ ভরে হাসতে  থাকে। ক্ষুধা ধর্মের কারনেই আজ এতিম হতে হল ছোট একটা মেয়েকে, আর ধর্মের কারনেই শাস্তি পেল সেই নিকৃষ্ঠ লোকটা।” 
    
    
    
    ওসি সাহেব ঘর থেকে চলে আসার সময় পারুলের হাত দুটো চেপে ধরল। তার এমন অস্বাভাবিক  আচরনে নেহাল অবধি অবাক হয়ে গেল। ওসি সাহেব বললেন,
     
    “ পারুল, দেখ তুমি আমার বোনের মত। তাই তোমাকে একটা দায়িত্ব দিয়ে গেলাম। এই ছোট্ট মেয়াটার হাত ছের না কখন। ইনশুকে মায়ের কষ্টটা বুঝতে দিও না।”    
    
    
    
    পুলিশ জিপে অনেক্ষন চুপচাপ বসে ছিল নেহাল আর ওসি হাসনাইন। ওসি সাহেব জানলা দিয়ে রাতের নির্জন রাস্তার দিকে তাকিয়ে ছিলেন। একটা অন্যরকম যন্ত্রনা যেন তাদের দুজনকেই খুব ভাবে কষ্ট দিচ্ছে। নেহাল জিজ্ঞেস করল, 
    
    “ ভাইয়া, আমি একটা জিনিস বুঝলাম না। মুর্তিতে আঙুলের ছাপ পাওয়া যাবে এটা তুমি কীভাবে বুঝলে ? মানে এত ছোট একটা বিষয় নোটিশ করা আমার কাছে স্বাভাবিক মনে হচ্ছে না।” 
    “ ঠিক ই বলেছিস, স্বাভাবিক নয় 
    
     “ তুমি যারে খুজছ তার মানব হাড়ে  খুঁৎ পাবে না ,
    —- অর্থাৎ, খুনিকে দেখে তার মানবিক চরিত্র সম্পর্কে কোনো আন্দাজ ই করতে পারব না। 
    
    
    কাধের ওপর নজর রেখে, খুজতে গেলে হার হবেনা। 
    — কাধের ওপর নজর মানে, শরীরের পেছন থেকে দেখা। যদি পেছন থেকে ঘটনাটাকে আমি দেখি তাহলে আমার হার হবেনা 
    
    লক্ষ্য খোজো , লক্ষ্য যারে দিয়েছে লিখে তার কপালে,
    — লক্ষ্য , অর্থাৎ, উদ্দেশ্য। আর কপালে লেখা উদ্দেশ্য মানে ভাগ্য বা ভবিতব্য 
    
     
    যে লিখেছে, সেথায় পাবে হস্তকলার লিখনমালা। “ 
    — যে লিখেছে মানে ভাগ্য যে লেখে। অর্থাৎ সৃষ্টিকর্তা। সেথায় পাবে, মানে সৃষ্টিকর্তার কাছে পাওয়া যাবে, হস্তকলার লিখনমালা। মানে হাতের পাচ আঙুলের ছাপ। 
    
    
    
    নেহাল অবাক হয়ে বলল, “ ওয়াও , এই ধাঁধা কোথায় পেলে তুমি ? এর  মাঝেই তো পুরো কেসের সব উত্তর লুকিয়ে আছে ।”  
    
    ওসি সাহেব ফিসফিস করে বললেন,”চোখ।” 
    
    “ চোখ ?? চোখ আবার কি ? “
    
    ওসি সাহেব মনে মনে একটা নাম উচ্চারন করলেন,”রুমাইসা আফাসানা” 
    
    যে নামের রহস্য হয়ত চাইলেও সে কাউকে বলতে পারবেন না …… 
    
         
    মোঃ মাসিকুর রউফ আব্দুল মূঈদ 
    ২৫/০৪/২২
    রাত ১২.৫৩
     </b></p>

</div>


</body>
</html>